<篇名>汤头歌诀
书名：汤头歌诀
作者：汪昂  
朝代：清  
年份：公元1644-1911年  



<目录>

<篇名>叙

属性：古人治病，药有君臣，方有奇偶，剂有大小，此汤头所由来也。仲景为方书之祖，其《 
伤寒论》中既曰太阳证、少阳证、太阴证、少阴证矣，而又曰麻黄证、桂枝证、柴胡证、承 
气证等。不以病名病，而以药名病。明乎因病施药，以药合证，而后用之，岂苟然而已哉！ 
令人不辨证候，不用汤头，率意任情，治无成法，是犹制器而废准绳，行阵而弃行列，欲以 
已病却疾，不亦难乎？盖古人制方，佐使君臣，配合恰当；从治正治，意义深长。如金科玉 
律，以为后人楷则。惟在善用者，神而明之，变而通之，如淮阴背水之阵，诸将疑其不合兵 
法，而不知其正在兵法之中也。旧本有汤头歌诀，辞多鄙率，义弗赅明，难称善本。不揣愚 
瞽，重为编辑，并以所主病证括入歌中，间及古人用药制方之意。某病某汤，门分义悉；理 
法兼备，体用具全；千古心传，端在于此。实医门之正宗，活人之彀率也。然古方甚多，难 
以尽录。量取便用者，得歌二百首。正方、附方共三百有奇。盖易则易知，简则易从。以此 
提纲挈领，苟能触类旁通，可应无穷之变也。是在善读者加之意耳。 
\x康熙甲戌夏月休宁八十老人汪昂题\x 



<目录>

<篇名>凡例

属性：一、本集诸歌，悉按沈约诗韵。其中平仄不能尽页者，以限于汤名、药名，不可改易也 
。 
二、古歌四句，仅载一方，尚欠详顺。本集歌不限方，方不限句；药味药引，俱令周明 
；病证治法，略为兼括。或一方而连汇多方，方多而歌省，并示古人用药触类旁通之妙，间 
及加减之法，便人取裁。 
三、《医学入门》载歌三百首，东垣歌二百六十八首，皆不分门类。每用一方，搜索殆 
遍。本集歌止二百首，而方三百有奇，分为二十门。某病某汤，举目易了。方后稍为训释， 
推明古人制方本义，使用药者有所根据，服药者得以参稽，庶觉省便。 
四、歌后注释，所以畅歌词之未备，颇经锤炼。读者倘不鄙夷，亦可诵习也。 
五、拙着《医方集解》，网罗前贤方论，卷帙稍繁，不便携带。故特束为歌诀，附于本 
草之末，使行旅可以轻 ，缓急得以应用也。 
六、是书篇章虽约，苟熟读之，可应无穷之变，远胜前人盈尺之书数部。有识之士，当 
不以愚言为狂僭也。 
\x 庵汪昂 漫识\x 



<目录>

<篇名>补益之剂

属性：\x十首、附方七\x 



<目录>补益之剂

<篇名>四君子汤

属性：《局方》中和义，参术茯苓甘草比。（人参、白术、茯苓各二钱，甘草一钱。气味中和， 
故名君子。）益以夏陈半夏、陈皮名六君子汤，祛痰补气阳虚饵。（二陈除痰，四君补气， 
脾弱阳虚宜之。）除却半夏名异功（散，钱氏。）或加香砂胃寒使。（加木香、砂仁，行气温 
中 



<目录>补益之剂

<篇名>升阳益胃

属性：（汤，东垣）参术 ，黄连半夏草陈皮。苓泻防风羌独活，柴胡白芍枣姜随。〔黄 二 
两，人参、半夏、炙甘草各一钱，羌活、独活、防风、白芍（炒）各五钱，陈皮四钱，白术、 
茯苓、泽泻、柴胡各三钱，黄连二钱。每服三钱，加姜枣煎。六君子助阳，补脾除痰；重用 
黄，补气固胃；柴胡、羌、独，除湿升阳；泽泻、茯苓，泻热降浊。加芍药和血敛阴，少 
佐黄连以退阴火。按∶东垣治疗首重脾胃，而益胃又以升阳为先，故每用补中、上升下渗之 
药。此方补中有散，发中有收，脾胃诸方多从此仿也。〕 



<目录>补益之剂

<篇名>黄鳖甲

属性：（散，罗谦甫）地骨皮，艽菀参苓柴半知。地黄芍药天冬桂，甘桔桑皮劳热宜。（治虚 
劳骨蒸，晡热咳嗽，食少盗汗∶黄 、鳖甲、天冬各五钱，地骨、秦艽、茯苓、柴胡各三钱， 
紫菀、半夏、知母、生地、白芍、桑皮、炙草各二钱半，人参、肉桂、桔梗各钱半。每服一 
两，加姜煎。鳖甲、天冬、知、芍，补水养阴；参、 、桂、苓、甘草，固卫助阳；桑、桔 
泻肺热，菀、夏理痰嗽；艽、柴、地骨退热升阳。为表里气血交补之剂。） 



<目录>补益之剂

<篇名>秦艽鳖甲

属性：（散，罗谦甫）治风劳，地骨柴胡及青蒿。当归知母乌梅合，止嗽除蒸敛汗高。（鳖甲、 
地骨皮、柴胡各一两，青蒿五钱，秦艽、当归、知母各五钱，乌梅五钱。治略同前，汗多倍 
黄。此方加青蒿、乌梅，皆敛汗退蒸之义。） 



<目录>补益之剂

<篇名>秦艽扶羸汤

属性：（汤，《直指》）鳖甲柴，地骨当归紫菀偕。半夏人参兼炙草，肺劳蒸嗽服之谐。（治肺 
痿骨蒸，劳嗽声嘎，自汗体倦∶柴胡二钱，秦艽、鳖甲、地骨、当归、人参各钱半，柴菀、 
半夏、甘草炙各一钱，加姜、枣煎。按∶黄 鳖甲散盖本此方，除当归加余药，透肌解热， 
柴胡、秦艽、干葛为要剂，故骨蒸方中多用之。此方虽表里交治，而以柴胡为君。） 



<目录>补益之剂

<篇名>紫菀汤

属性：（海藏）中知母贝，参苓五味阿胶偶。再加甘桔治肺伤，咳血吐痰劳热久。（治肺伤气 
极，劳热咳嗽，吐痰吐血，肺痿肺痈∶紫菀、知母、贝母、阿胶各二钱，人参、茯苓、甘草、 
桔梗各五分，五味十二粒，一方加莲肉。以保肺止嗽为君，故用阿胶、五味；以清火化痰为 
臣，故用知母、贝母，佐以参、苓、甘草，扶土以生金；使以桔梗，上浮而利膈。气极，六 
极之一。） 



<目录>补益之剂

<篇名>百合固金

属性：（汤，赵蕺庵）二地黄，玄参贝母桔甘藏。麦冬芍药当归配，喘咳痰血肺家伤。（生地 
二钱，熟地三钱，麦冬钱半，贝母、百合、当归、白芍、甘草各一钱，玄参、桔梗各八分。 
火旺则金伤，故以玄参、二地助肾滋水；麦冬、百合保肺安神，芍药、当归平肝养血，甘、 
桔、贝母清金化痰，泻以甘草培本，不欲以苦寒伤生发之气也。） 



<目录>补益之剂

<篇名>补肺阿胶

属性：（散，钱氏）马兜铃，鼠粘甘草杏糯停。肺虚火盛人当服，顺气生津嗽哽宁。（阿胶两 
半，马兜铃焙、鼠粘子炒、甘草炙、糯米各一两，杏仁七钱。牛蒡利膈滑痰，杏仁降润气嗽。 
李时珍曰∶马兜铃非取补肺，取其清热降气，肺自安也。其中阿胶、糯米，乃补肺之正药。 



<目录>补益之剂

<篇名>小建中汤

属性：（仲景）芍药多，（即桂枝加芍药汤再加饴糖，名建中。）桂姜甘草大枣和。更加饴糖补 
中脏，虚劳腹冷服之瘥。（芍药六两，桂枝、生姜各三两，甘草一两，枣十二枚，饴糖一升。） 
增入黄 名亦尔，〔再加黄 两半，各黄 建中汤（《金匮》）。若除饴糖，则名黄 五物汤， 
不名建中矣。今人用建中者，绝不用饴糖，何哉？〕表虚身痛效无过。又有建中十四味，阴 
斑劳损起沉 。（亦有阴证发斑者，淡红隐隐，散见肌表，此寒伏于下，逼其无根之火熏肺 
而然，若服寒药立毙。）十全大补加附子，麦夏苁蓉仔细哦。（即十全大补汤加附子、麦冬、 
半夏、肉苁蓉，名十四味建中汤。十四味除茯苓、白术、麦冬、川芎、熟地、肉苁蓉，名八 
味大建中 



<目录>补益之剂

<篇名>益气聪明汤

属性：（东垣）蔓荆，升葛参 黄柏并。并加芍药炙甘草，耳聋目障服之清。（参、 各五钱， 
蔓荆子、葛根各三钱，黄柏、白芍各二钱，升麻钱半，炙草一钱，每服四钱。人之中气不足， 
清阳不升，则耳目不聪明。蔓荆、升、葛，升其清气；参、 、甘草，补其中气，而以芍药 
平肝木，黄柏滋肾水也。） 



<目录>

<篇名>发表之剂

属性：\x十四首、附方八\x 



<目录>发表之剂

<篇名>麻黄汤

属性：（仲景）中用桂枝，杏仁甘草四般施。发热恶寒头项痛，伤寒服此汗淋漓。〔麻黄（去 
节）三两，桂枝二两，杏仁七十枚（去皮尖），甘草（炙）一两。伤寒太阳表证无汗，用此 
发之。麻黄善发汗，恐其力猛，故以桂枝监之，甘草和之，不令大发也。按∶桂、麻二汤虽 
治太阳证，而先正每云皆肺药，以伤寒必自皮毛入，而桂、麻又入肺经也。〕 



<目录>发表之剂

<篇名>桂枝汤

属性：（仲景）治太阳（中）风，芍药甘草姜枣同。（桂枝、芍药、生姜各三钱，炙草三两， 
大枣干二枚。治太阳中风有汗，用此解肌，以和营卫，中犹伤也。仲景《伤寒论》通用。） 
桂麻相合名各半汤，太阳如疟此为功。（热多寒少，如疟状者，宜之。） 



<目录>发表之剂

<篇名>大青龙汤

属性：（仲景）桂麻黄，杏草石膏姜枣藏。（麻黄六两，桂枝、炙草各三两，杏仁四十枚，石 
膏鸡子大，生姜三两，大枣十二枚。）太阳无汗兼烦躁，（烦为阳、为风，躁为阴、为寒。必 
太阳证兼烦躁者，方可用之。以杏、草佐麻黄发表，以姜、枣佐桂枝解肌，石膏质重泻火， 
气轻亦达肌表。义取青龙者，龙兴而云升雨降，郁热赖除，烦躁乃解也。若少阴烦躁，而误 
服此则逆。）风寒两解此为良。（麻黄汤治寒，桂枝汤治风，大青龙小风寒而两解之。陶节庵 
曰∶此汤险峻，今人罕用。） 



<目录>发表之剂

<篇名>小青龙汤

属性：（仲景）治水气，喘咳呕哕渴利慰。（太阳表证未解，心下有水气者用之。或喘或咳， 
或呕或哕，或渴或利，或短气，或小便秘，皆水气内积所致。）姜桂麻黄芍药甘，细辛半夏 
兼五味。〔干姜、麻黄、桂枝、芍药（酒炒）、炙草、细辛各二两，半夏、五味子各半升。桂 
枝解表，使水从汗泄；芍药敛肺，以收喘咳；姜、夏、细辛润肾行水，止渴呕，亦表里分消 
之意。〕 



<目录>发表之剂

<篇名>葛根汤

属性：（仲景）内麻黄襄，二味加入桂枝汤。（桂枝、芍药、炙草各二两，姜三两，枣十二枚， 
此桂枝汤也，加葛根四两，麻黄三两。）轻可去实因无汗，（中风表实，故汗不得出。《十剂》 
曰∶轻可去实，葛根、麻黄之属是也。）有汗加葛无麻黄。（名桂枝加葛根汤，仲景治太阳有 
汗恶风。） 



<目录>发表之剂

<篇名>升麻葛根汤

属性：钱氏（钱乙），再加芍药甘草是。（升麻三钱，葛根、芍药各二钱，炙草一钱。轻可去实， 
辛能达表，故用升药发散阳明表邪。阳邪盛则阴气虚，故加芍药敛阴和血。升麻、甘草升阳 
解毒，故亦治时疫。）阳明发热与头疼，无汗恶寒均堪倚。（及目痛鼻干、不得卧等症。）亦 
治时疫与阳斑，痘疹已出慎勿使。（恐升散重虚其表也。） 



<目录>发表之剂

<篇名>九味羌活

属性：（汤，张元素）用防风，细辛苍芷与川芎。黄芩生地同甘草，三阳解表益姜葱。 
防风、苍术各钱半，白芷、川芎、生地、甘草各一钱，细辛五分，加生姜、葱白煎。）阳虚 
气弱人禁用，加减临时在变通。（洁古制此汤，以代麻黄、桂枝、青龙、各半等汤。用羌、 
防、苍、细、芎、芷，各走一经，祛风散寒，为诸路之应兵。加黄芩泄气中之热，生地泄血 
中之热，甘草以调和诸药。然黄芩、生地，寒滞未可概施，用时宜审。） 



<目录>发表之剂

<篇名>十神汤

属性：《局方》里葛升麻，陈草芎苏白芷加。麻黄赤芍兼香附，时行（瘟疫）感冒效堪夸。（葛 
根、升麻、陈皮、甘草、川芎、白芷、紫苏、麻黄、赤芍、香附等分，加姜、葱煎，治风寒 
两感，头痛发热，无汗恶寒，咳嗽鼻塞。芎、麻、升、葛、苏、芷、香附，辛香利气，发表 
散寒。加芍药者，敛阴气于发汗之中；加甘草者，和阳气于疏利之队也。吴绶曰∶此方用升 
麻、葛根，能解阳明瘟疫时气。若太阳伤寒发热，用之则引邪入阳明，传变发斑矣，慎之！） 



<目录>发表之剂

<篇名>神术散

属性：（《局方》）用甘草苍，细辛 本芎芷羌。（苍术二两，炙草、细辛， 本、白芷、川芎、 
羌活各一两，每服四钱，生姜、葱白煎。）各走一经祛风湿，（太阴苍术，少阴细辛，厥阴、 
少阳川芎，太阳羌活、 本，阳明白芷。此方与九味羌活汤意同，加 本，除黄芩、生地、 
防风，较羌活汤更稳。）风寒泄泻总堪尝。太无神术（散，太无，丹溪之师）即平胃（散）， 
加入菖蒲与藿香。（陈皮为君二钱，苍术、浓朴各一钱，炙草、菖蒲、藿各钱半，治岚瘴瘟 
疟时气。）海藏神术（散）苍防草，太阳无汗代麻黄。（苍术、防风各二两，炙草一两，用代 
仲景麻黄汤，治太阳伤寒无汗。）若以白术易苍术，太阳有汗此汤良。（名白术汤，用代桂枝 
汤，治太阳伤风有汗。二术主治略同，特有止汗、发汗之异。） 



<目录>发表之剂

<篇名>麻黄附子细辛汤

属性：（仲景）发表温经两法彰。（麻黄 、细辛各二两，附子一枚炮。麻黄发太阳之汗，附 
子温少阴之经，细辛为肾经表药，联属其间。）若非表里相兼治，少阴反热曷能康。（少阴证， 
脉沉属里，当无热，今反发热，为太阴表证未除。） 



<目录>发表之剂

<篇名>人参败毒

属性：（散，《活人》。毒即热湿也）茯苓草，枳桔柴前羌独芎。薄荷少许姜三片，时行感冒有 
奇功。（人参、茯苓、枳壳、桔梗、柴胡、羌活、独活、川芎各一两，甘草五钱，每服二两， 
加薄荷、生姜煎。羌活理太阳游风，独活理少阴伏风，兼能去湿除痛，川芎、柴胡和血升清， 
枳壳、前胡行痰降气，甘、桔、参、茯清肺强胃，辅正匡邪也。喻嘉言曰∶暑湿热三气门中， 
推此方为第一。俗医减却人参，曾与他方有别耶？）去参名为败毒散，加入消风（散，见风 
门）治亦同。（合消风散名消风败毒散。） 



<目录>发表之剂

<篇名>再造散

属性：（节庵）用参 甘，桂附羌防芎芍参。细辛加枣煨姜煎，阳虚无汗法当谙。〔人参、黄 
、甘草、川芎、白芍（酒炒）、羌活、防风、桂枝、附子（炮）、细辛（煨），姜、大枣煎。 
以参、 、甘、姜、桂、附大补其阳，助羌、防、芎、细散寒发表。加芍药者，于阳中敛阴， 
散中有收也。陶节庵曰∶发热头痛，恶寒无汗，服汗剂汗不出者，为阳虚不能作汗，名无汗 
证。庸医不识，不论时令，遂以麻黄重剂劫取其汗，误人死者多矣。又曰∶人第知参、 能 
止汗，而不知其能发汗，以在表药队中，则助表药而解散也。〕 



<目录>发表之剂

<篇名>麻黄人参芍药汤

属性：（东垣）桂枝五味麦冬襄。归 甘草汗兼补，虚人外感服之康。〔麻黄、白芍、黄 、 
当归、甘草（炙）各一钱，人参、麦冬各三分，桂枝五分，五味五粒。东垣治一人内蕴虚热， 
外感大寒而吐血，法仲景麻黄汤，加补剂制此方，一服而愈。原解曰∶麻黄散外寒，桂枝补 
表虚，黄 实表益卫，人参益气固表，麦冬、五味保肺气，甘草补脾，芍药安太阳，当归和 
血养血。〕 



<目录>发表之剂

<篇名>神白散

属性：（《卫生家宝》）用白芷甘，姜葱淡豉与相参。（白芷一两，甘草五钱，淡豉五十粒，姜 
三片，葱白三寸，煎服取汗。）一切风寒皆可服，疏表祛邪效可推。（必须得汗，服乃有效。） 
豉一升，名葱豉汤。）用代麻黄汤功不惭。伤寒初觉头痛身热， 
便 



<目录>

<篇名>攻里之剂

属性：\x七首 附方四\x 



<目录>攻里之剂

<篇名>大承气汤

属性：（仲景）用芒硝，枳实大黄浓朴饶。〔大黄四两（酒洗），芒硝三合，浓朴八两，枳实五 
枚〕。救阴泻热功偏擅，急下阳明有数条。（大黄治大实，芒硝治大燥大坚，二味治无形血药； 
浓朴治大满，枳实治痞，二味治有形气药。热毒传入阳明胃府，痞、满、燥、实、坚全见， 
杂证、三焦实热，并须以此下之。胃为水谷之海，土为万物之母。四旁有病，皆能传入胃府， 
则不复传他经矣。陶节庵曰∶伤寒热邪传里，须看热气浅深用药，大承气最紧，小承气次之， 
调 



<目录>攻里之剂

<篇名>小承气汤

属性：（仲景）朴实黄，〔大黄四两，浓朴二两（姜炒），枳实三枚（麸炒）。〕谵狂痞硬上焦强。 
（热在上焦则满，在中焦则硬，胃有燥粪则谵语，不用芒硝者，恐伤下焦真阴也。）益以羌 
活名三化（汤，）中风闭实可消详。（用承气治二便，加羌活治风，中风体实者可偶用。然涉 
虚者多，不可轻投。） 



<目录>攻里之剂

<篇名>调胃承气

属性：（汤，仲景）硝黄草，〔大黄（酒浸）、芒硝各一两，甘草（炙）五钱。〕甘缓微和将 
胃保。（用甘草甘以缓之，微和胃气，勿令大泄下。）不用朴实伤上焦，（不用浓朴、枳实， 
恐伤上焦氤氲之气也。）中焦燥实服之好。 



<目录>攻里之剂

<篇名>木香槟榔

属性：（丸，张子和）青陈皮，枳壳柏连棱术随。大黄黑丑兼香附，芒硝水丸量服之。一切实 
积能推荡，泻痢食疟用咸宜。〔木香、槟榔、青皮（醋炒）、陈皮、枳壳（炒）、黄柏（酒炒） 
、 
棱、莪术（并醋煮），各五钱，大黄（酒浸）一两，香附、牵牛各二 
两，芒硝，水丸，量虚实服。木香、香附、青、陈、枳壳利气宽肠，黑牵牛、槟榔下气尤速， 
气行则无痞满后重之患矣。连、柏燥实清热，棱、莪行气破血，硝、黄去血中伏热，并为推 
坚峻品。湿热积滞去，则二便调而三焦通泰矣。盖宿垢不净，清阳终不得升，亦通因通用之 
意也。〕 



<目录>攻里之剂

<篇名>枳实导滞

属性：（丸，东垣）首大黄，芩连曲术茯苓襄。泽泻蒸饼糊丸服，湿热积滞力能攘。〔大黄一 
两，枳实（麸炒）、黄芩（酒炒）、黄连（酒炒）、神曲（炒）各五钱，白术（土炒）、茯苓三 
钱，泽泻二钱，蒸饼糊丸，量虚实服之。大黄、枳实荡热去积，芩、连佐之以清热，苓、泻 
佐之以利湿，神曲佐之以消食。又恐苦寒力峻，故加白术补土固中。〕若还后重兼气滞，木 
香导滞（丸）加槟榔。 



<目录>攻里之剂

<篇名>温脾

属性：（汤，《千金》）参附与干姜，甘草当归硝大黄。寒热并行治寒积，脐腹绞结痛非常。人 
参、附子、甘草、芒硝各一两，大黄五两，当归、干姜各三两，煎服，日三。本方除当归、 
芒硝，亦名温脾汤，治久痢赤白、脾胃冷、实不消。硝、黄以荡其积，姜、附以祛其寒，参、 
草、当归以保其血气。按∶古人方中，多有硝、黄、柏、连与姜、茱、桂、附寒热并用者， 
亦有参、术、硝、黄补泻并用者，亦有大黄、麻黄汗下兼行者，令人罕识其旨。姑录此方 
，以见治疗之妙不一端也。） 



<目录>攻里之剂

<篇名>蜜煎导法通大便，

属性：（仲景用蜜熬如饴，捻作挺子，掺皂角末，乘热纳谷道中，或掺盐。）或将（猪）胆汁 
灌肛中。（用猪胆汁醋和，以竹管插肛门中，将汁灌入，顷当大便，名猪胆汁导法，仲景）。 
不欲苦寒伤胃府，阳明无热勿轻攻。（胃府无热而便秘者，为汗多津液不足，不宜用承气妄 
攻。此仲景心法，后人罕识，故录三方于攻下之末。） 



<目录>

<篇名>涌吐之剂

属性：\x二首、附方六\x 
汗、吐、下、和，乃治疗之四法。经曰∶在上者涌之，其高者因而越之，故古人治病， 
用吐法者最多。朱丹溪曰∶吐中就有发散之义。张子和曰∶诸汗法古方多有之，惟以吐发汗 
者，世罕知之。今人医疗，惟用汗、下、和，而吐法绝置不用，可见时师之缺略。特补涌吐 
一门，方药虽简，而法不可废也。若丹溪用四物、四君引吐，又治小便不通，亦用吐法，是 
又在用者之圆神矣。 



<目录>涌吐之剂

<篇名>瓜蒂散

属性：（仲景）中赤小豆，（甜瓜蒂炒黄与赤小豆为末，热水或 水调，量虚实服之。）或入藜 
芦郁金凑。（张子和去赤豆加藜芦、防风，一方去赤豆加郁金、韭汁，俱名三圣散。鹅翎探 
吐，并治风痰。）此吐实热与风痰，（瓜蒂吐实热，藜芦吐风痰。）虚者参芦（散）一味勾。（虚 
人痰壅不得服瓜蒂者，以参芦代之，或加竹沥。）若吐虚烦栀豉汤，（仲景，栀子十四枚，豉 
四合，治伤寒后虚烦。）剧痰乌附尖方透。（丹溪治许白云，用瓜蒂、栀子、苦参、藜芦，屡 
吐不透，后以浆水和乌附尖服，始得大吐。）古人尚有烧盐方，一切积滞功能奏。（烧盐热汤 
调服，以指探吐，治霍乱、宿食、冷痛等症。《千金》曰∶凡病宜吐，大胜用药。） 



<目录>涌吐之剂

<篇名>稀涎

属性：（散，严用和）皂角白矾斑，〔皂角四挺（去皮弦炙），白矾一两，为末，每服五分。 
白矾酸苦涌泄，能软顽痰；皂角辛咸通窍，专制风木。此专门之兵也，国中风时宜用之。〕 
或益藜芦微吐间。风中痰升人眩仆，当先服此通其关。（令微吐稀涎，续进他药。）通关散用 
细辛皂（角，为末，）吹鼻得嚏保生还。（卒中者用此吹鼻，有嚏者可治，无嚏者为肺气已绝。） 



<目录>

<篇名>和解之剂

属性：\x九首、附方五\x 



<目录>和解之剂

<篇名>小柴胡汤

属性：（仲景）和解供，半夏人参甘草从。更用黄芩加姜枣，少阳百病此为宗。（柴胡八两， 
半夏半升，人参、甘草、黄芩、生姜各三两，大枣十二枚。治一切往来寒热，胸满胁痛，心 
烦喜呕，口苦耳聋，咳渴悸利，半表半里之证。属少阳经者，但见一症即是，不必悉具。胆 
府清净，无出无入，经在半表半里，法宜和解。柴胡升阳达表，黄芩退热和阴，半夏祛痰散 
逆，参、草辅正补中，使邪不得复传入里也。） 



<目录>和解之剂

<篇名>四逆散

属性：（仲景）里用柴胡，芍药枳实甘草须。（柴胡、芍药炒、枳实麸炒、甘草炙等分。） 
此是阳邪成厥逆，（阳邪入里，四肢逆而不温。）敛阴泄热平剂扶。（芍药敛阴，枳实泄热， 
甘草和逆，柴胡散邪，用平剂以和解之。） 



<目录>和解之剂

<篇名>黄连汤

属性：（仲景）内用干姜，半夏人参甘草藏。更用桂枝兼大枣，寒热平调呕痛忘。〔黄连（炒）、 
干姜（炮）、甘草、桂枝各三两，人参二两，半夏半升，大枣十二枚，治胸中有热而欲呕， 
胃中有寒而作痛，或丹田有热，胸中有寒者，仲景亦用此汤。按∶此汤与小柴胡汤同意，以 
桂枝易柴胡，黄连易黄芩，以干姜易生姜，余药同，皆是和解之意。但小柴胡汤属少阳药， 
此汤 



<目录>和解之剂

<篇名>黄芩汤

属性：（仲景）用甘芍并，二阳合利加枣烹。（治太阳、少阳合病，下利∶黄芩三两，芍药、 
甘草各二两，枣十二枚。阳邪入里，故以黄芩彻其热，甘草、大枣和其太阴。）此方遂为治 
痢祖，后人加味或更名。（利，泻泄也；痢，滞下也。仲景本治伤寒下利，《机要》用此治痢， 
更名黄芩芍药汤；洁古治痢加木香、槟榔、大黄、黄连、当归、官桂，名芍药汤。）再加生 
姜与半夏，（名黄芩加生姜半夏汤，仲景。）前症兼呕此能平。单用芍药与甘草（炙，等分， 
名芍药甘草汤，仲景。）散逆止痛能和营。（虞天民曰∶白芍不惟治血虚，兼能行气。腹痛者， 
营气不 



<目录>和解之剂

<篇名>逍遥散

属性：（《局方》）用当归芍，柴芩术草加姜薄。〔柴胡、当归（酒拌）、白芍（酒炒）、白术（土 
炒、茯苓各一钱，甘草（炙）五分，加煨姜、薄荷煎。〕散郁除蒸功最奇，（肝虚则血病，归、 
芍养血平肝；木盛则土衰，术、草和中补土，柴胡升阳散热，茯苓利湿宁心，生姜暖胃祛痰， 
薄 
木郁则火郁，火郁则土郁，土郁则金郁，金郁则水郁。五行相因，自然之理也。余以一方治 
木郁，而诸郁皆解，逍遥散是也。）调经八味丹栀着。（加丹皮、栀子各八味逍遥散，治肝伤 
血少。） 



<目录>和解之剂

<篇名>藿香正气

属性：（散，《局方》）大腹苏，甘桔陈苓术朴俱。夏曲白芷加姜枣，感伤（外感内伤）岚瘴并 
能驱。〔藿香、大腹皮、紫苏、茯苓、白芷各三两，陈皮、白术（土炒）、浓朴（姜汁炒）、 
半夏曲、桔梗各二两，甘草一两，每服五钱，加姜、枣煎。藿香理气和中，辟恶止呕；苏、 
芷、桔 
脾去湿，以辅正气。正气通畅，则邪逆自除矣。〕 



<目录>和解之剂

<篇名>六和

属性：（汤，《局方》）藿朴杏砂呈，半夏木瓜赤茯苓。术参扁豆同甘草，姜枣煎之六气平。（藿 
香、浓朴、砂仁、半夏、木瓜、赤茯苓、白术、人参、扁豆、甘草，加姜、枣煎，能御风、 
寒、暑、湿、燥、火六气，故名曰六和。藿、朴、杏、砂理气化食，参、术、陈、夏补正匡 
脾，豆、瓜祛暑，赤茯行水。大抵以理气健脾为主，脾胃既强，则诸邪不能干矣。）或益香 
藿或苏叶，伤寒伤暑用须明。（伤寒加苏叶，伤暑加香藿。） 



<目录>和解之剂

<篇名>清脾饮

属性：（严用和）用青朴柴，芩夏甘苓白术偕。更加草果姜煎服，热多阳疟此方佳。〔青皮、 
浓朴（醋炒）、柴胡、黄芩、半夏（姜制）、甘草（炙）、茯苓、白术（土炒）、草果（煨）， 
加姜煎。疟不止，加酒炒常山一钱，乌梅二个；大渴，加麦冬、知母。疟疾，一名脾寒，盖 
因脾胃受伤者居多。此方乃加减小柴胡汤从温脾诸方而一变也。青、柴平肝破滞，朴、夏平 
胃祛痰，芩、苓清热利湿，术、草补脾调中，草果散太阴积寒，除痰截疟。〕 



<目录>和解之剂

<篇名>痛泻要方

属性：（刘草窗）陈皮芍，防风白术煎丸酌。〔白术（土炒）三两，白芍（酒炒）四两，陈皮 
（炒）半两，防风一两，或煎或丸，久泻加升麻。〕补土泻木理肝脾，（陈皮理气补脾，防、 
芍泻木益土）。若作食伤医便错。（吴鹤皋曰∶伤食腹痛，得泻便减，今泻而痛不减，故责之 
土败木贼也 



<目录>

<篇名>表里之剂

属性：\x八首、附方五\x 



<目录>表里之剂

<篇名>大柴胡汤

属性：（仲景）用大黄，枳实苓夏白芍将。煎加姜枣表兼里，妙法内攻并外攘。（柴胡八两， 
大 
表证未除，里证又急者。柴胡解表，大黄、枳实攻里，黄芩清热，芍药敛阴、半夏和胃止呕 
，姜、枣调和营卫。按∶本方、次方治少阳阳明，后方治太阴阳明，为不同。）柴胡（加） 
芒硝义亦尔，（小柴胡汤加芒硝六两，仲景。）仍有桂枝（加）大黄汤。（仲景桂枝汤内加大 
黄一两，芍药三两，治太阳误下，转属太阴，大实痛者。） 



<目录>表里之剂

<篇名>防风通圣

属性：（散，河间）大黄硝，荆芥麻黄栀芍翘。甘桔芎归膏滑石，薄荷芩术力偏饶。表里交攻 
阳热盛，外科疡毒总能消。〔大黄（酒蒸）、芒硝、防风、荆芥、麻黄、黑栀、白芍（炒）、 
连翘、川芎、当归、薄荷、白术各五钱，桔梗、黄芩、石膏各一两，甘草二两，滑石三两， 
加姜、葱煎。荆、防、麻黄、薄荷发汗而散热搜风，栀子、滑石、硝、黄利便而降火行水， 
芩、桔、石膏清肺泻胃，川芎、归、芍养血补肝，连翘散气聚血凝，甘、术能补中燥湿，故 
能汗不伤表，下不伤里也。〕 



<目录>表里之剂

<篇名>五积散

属性：（《局方》）治五般积，（寒积、食积、气积、血积、痰积。）麻黄苍芷芍归芎。枳桔桂姜 
甘茯朴，陈皮半夏加姜葱。（当归、川芎、白芍、茯苓、桔梗各八分，苍术、白芷、浓朴、 
陈皮各六分，枳壳七分，麻黄、半夏各四分，肉桂、干姜、甘草各三分，重表者用桂枝。桂、 
麻解表散寒，甘、芍和里止痛，苍、朴平胃，陈、夏行痰，芎、归养血，茯苓利水，姜、芷 
祛寒湿，枳、桔利膈肠。一方统治多病，唯善用者，变而通之。）除桂枳陈余略炒，（三味生 
用，余药微炒，名熟料五积散。）熟料尤增温散功。温中解表祛寒湿，散痞调经用各充。（陶 
节庵曰∶凡阴证伤寒，脉浮沉无力，均当服之，亦可加附子。） 



<目录>表里之剂

<篇名>三黄石膏

属性：（汤）芩柏连，栀子麻黄豆豉全。姜枣细茶兼热服，（寒因热用。）表里三焦热盛宣。（石 
膏两半，黄芩、黄连、黄柏各七钱，栀子三十个，麻黄、淡豉各二合，每服一两，姜三片、 
枣二枚、茶一撮煎，热服。治表里三焦大热，谵狂斑衄，身目俱黄。黄芩泻上焦，黄连泻 
中焦，黄柏泻下焦，栀子通泻三焦之火以清里，麻黄、淡豉散寒发汗而解表，石膏体重能泻 
肺胃之火，气轻亦能解肌也。） 



<目录>表里之剂

<篇名>葛根黄芩黄连汤

属性：（仲景），甘草四般治二阳。（治太阳桂枝证，医误下之，邪入阳明，协热下利，脉促喘 
而汗出者，葛根八两，炙草、黄芩各二两，黄连三两。）解表清里兼和胃，喘汗自利保平康。 
（成无己曰∶邪在里，宜见阴脉，促为阳盛，知表未解也。病有汗出而喘者，为邪气外甚， 
今喘而汗出，为里热气逆，与此方散表邪、清里热。脉数而止曰促，用葛根者，专主阳明之 
表。） 



<目录>表里之剂

<篇名>参苏饮

属性：（元戎）内用陈皮，枳壳前胡半夏宜。干葛木香甘桔茯，内伤外感此方推。〔人参、紫 
苏、前胡、半夏（姜制）、干葛、茯苓各七钱半，陈皮、枳壳（麸炒）、桔梗、木香、甘草各 
二钱，每服二钱，加姜、枣煎。治外感内伤，发热头痛，呕逆咳嗽，痰眩风泻。外感重者， 
去枣加葱白。苏、葛、前胡解表，参、芩、甘草补中，陈皮、木香行气破滞，半夏、枳、桔 
利膈祛痰。〕参前若去芎柴入，饮号芎苏治不瘥。（去人参、前胡，加川芎、柴胡，名芎苏饮， 
不服参者宜之。）香苏饮（《局方》）仅陈皮草，感伤内外亦堪施。〔香附（炒）、紫苏各二钱， 
陈皮（ 



<目录>表里之剂

<篇名>茵陈丸

属性：（《外台》）用大黄硝，鳖甲常山巴豆邀。杏仁栀豉蜜丸服，汗吐下兼三法超。时气毒疠 
及疟痢，一丸两服量病调。〔茵陈、芒硝、鳖甲（炙）、栀子各二两，大黄五两，常山、杏仁 
（炒）各三两，巴豆一两（去心皮炒），豉五合，蜜丸梧子大。每服一丸，或吐或利，不应 
再服。一丸不应，以热汤投之。栀子、淡豉，栀豉汤也，合常山可以涌吐，合杏仁可以解肌。 
大黄、芒硝，承气汤也，可以荡热去实，合茵陈可以利湿退黄，加巴豆大热以祛脏腑积寒， 
加鳖甲滋阴以退血分寒热。此方备汗、吐、下三法，虽云劫剂，实是佳方。〕 



<目录>表里之剂

<篇名>大羌活汤

属性：即九味，己独知连白术暨。（即九味羌活汤加防己、知母、独活、黄连、生地、川芎、 
知母各一两，余药各三钱，每服五钱。）散热培阴表里和，伤寒两感瘥堪慰。（两感伤寒，一 
曰太阳与少阴俱病，二曰阳明与太阴俱病，三曰少阳与厥阴俱病。阴阳表里，同时俱病，欲 
汗则有里证，欲下则有表证。经曰∶其两感于寒者，必死。仲景无治法，洁古为制此方，间 
有生者。羌、独、苍、防、细辛，以散寒发表；芩、连、防己、知母、芎、地，以清里培阴； 
白术、甘草，以固中和表里。） 



<目录>

<篇名>消补之剂

属性：\x七首、附方六\x 



<目录>消补之剂

<篇名>平胃散

属性：（《局方》）是苍术朴，陈皮甘草四般药。〔苍术（泔浸）二钱，浓朴（姜汁炒）、陈皮（去 
白）、甘草（炙）各一钱，姜、枣煎。〕除湿散满驱瘴岚，调胃诸方从此扩。（苍术燥湿强脾， 
浓朴散满平胃，陈皮利气行痰，甘草和中补土，泄中有补也。）或合二陈（名平陈汤，治痰） 
或五苓，（名胃苓汤，治泄。）硝黄麦曲均堪着。（加麦芽、神曲消食，加大黄、芒硝荡积。） 
若合小柴（胡）名柴平（汤），煎加姜枣能除疟。又不换金正气散，即是此方加夏藿（半夏、 
藿香。） 



<目录>消补之剂

<篇名>保和（丸）

属性：神曲与山楂，苓夏陈翘菔（音卜）子加。曲糊为丸麦（芽）汤下，亦可方中用麦芽。〔山 
楂（去核）三两，神曲、茯苓、半夏各一两，菔子（微炒）、连翘各五钱。山楂消肉食，麦 
芽消谷食，神曲消食解酒，菔子下气，制曲、茯苓渗湿，连翘散结，陈、夏健脾化痰。此内 
伤而气末病者，故但以和平之品消而化之，不必攻补也。〕太安丸内加白术（二两，）中消兼 
补效堪夸。 



<目录>消补之剂

<篇名>健脾（丸）

属性：参术与陈皮，枳实山楂麦 （芽）随。曲糊作丸米饮下，消补兼行胃弱宜。〔人参、白 
术（土炒）各二两，陈皮、麦芽（炒）各一两，山楂两半，枳实（麸炒）三两。陈皮、枳实 
理气化积，山楂消肉食，曲、麦消谷食，人参、白术益气强脾。〕枳术丸（洁古）亦消兼补， 
〔白术（土炒）〕、〔枳实（麸炒）〕等分。荷叶烧饭上升奇。（荷叶包陈米饭，煨干为丸，引 
胃气及少 



<目录>消补之剂

<篇名>参苓白术

属性：（散）扁豆陈，山药甘莲砂薏仁。（数药利气强脾。）桔梗上浮（载药上行）兼保肺，（恐 
燥药上僭。）枣汤调服益脾神。〔人参、茯苓、白术（土炒）、陈皮、山药、甘草（炙）各一 
斤，扁豆（炒）十二两，莲肉（炒）、砂仁、苡仁（炒）、桔梗各半斤，共为末，每服二钱， 
枣汤或米饮调下。〕 



<目录>消补之剂

<篇名>枳实消痞

属性：（丸，东垣）四君全，麦芽夏曲朴姜连。蒸饼糊丸消积满，清热破结补虚痊。〔 
炒）、黄连（姜汁炒）各五钱，人参、白术（土炒）、半夏曲、浓朴（姜汁炒）、茯苓各三钱， 
甘草（炙）、干姜各二钱。黄连、枳实治痞君药，麦、夏、姜、朴温胃散满，参、术、苓、 
甘燥湿补脾，使气足脾运，痞乃化也。〕 



<目录>消补之剂

<篇名>鳖甲饮子

属性：（《严氏》）治疟母，（久疟不愈，中有结癖。）甘草 术芍芎偶。草果槟榔浓朴增，乌梅 
姜枣同煎服。〔鳖甲（醋炙）、黄 、白术（土炒）、甘草、陈皮、川芎、白芍（酒炒）、草果 
（面煨）、槟榔、浓朴等分，姜三片，枣二枚，乌梅少许煎。鳖甲属阴入肺，退热散结为君， 
甘、陈、 、术助阳补气，川芎、白芍养血和阴，草果温胃，槟榔破积，浓朴散满，甘草和 
中，乌梅酸敛，姜、枣和营卫。〕 



<目录>消补之剂

<篇名>葛花解酲

属性：（汤）香砂仁，二苓参术蔻青陈。神曲干姜兼泽泻，温中利湿酒伤珍。〔葛花、砂仁、 
豆蔻各一钱，木香一分，茯苓、人参、白术（炒）、青皮、陈皮各四分，神曲（炒）、干姜、 
猪苓、泽泻各五分，专治酒积及吐泻痞塞。砂、蔻、神曲皆能解酒，青皮、木香、干姜行气 
温中，葛花引湿热从肌肉出，苓、泻引湿热从小便出，益以参、术固其中气也。〕 



<目录>

<篇名>理气之剂

属性：\x十一首、附方八\x 



<目录>理气之剂

<篇名>补中益气

属性：（汤，东垣） 术陈，升柴参草当归身。〔黄 （蜜炙）钱半，人参、甘草（炙）各一 
钱，白术（土炒）、陈皮（留白）、归身各五分，升麻、柴胡各三分，加姜、枣煎。表虚者， 
升麻用蜜水炒用。东垣曰∶升、柴味薄性阳，能引脾胃清气行于阴道，以资春气之和；又引 
参、 、甘草上行，充实腠理，使卫外为固。凡补脾胃之气，多以升阳补气名之者，此也。〕 
虚劳内伤功独擅，亦治阳虚外感因。（虚人感冒，不在发散者，此方可以代之，或加辛散药。） 
木香苍术易归术，调中益气畅脾神。（除当归、白术，加木香、苍术，名调中益气汤。前方 
加白芍、五味子，发中有收，亦名调中益气汤，俱李东垣方。） 



<目录>理气之剂

<篇名>乌药顺气

属性：（汤，严用和）芎芷姜，橘红枳桔及麻黄。僵蚕炙草姜煎服，中气厥逆此方详。（厥逆 
痰塞，口噤脉伏，身温为中风，身冷为中气。中风多痰涎，中气无痰涎，以此为辨。许学士 
云∶中气之证，不可作中风治。喻嘉言曰∶中风证多挟中气。乌药、橘红各二钱，川芎、白 
芷、枳壳、桔梗、麻黄各一钱，僵蚕（去丝嘴炒）、炮姜、炙草各五分，加姜、枣煎。麻、 
梗、芎、芷发汗散寒，以顺表气；乌、姜、陈、枳行气祛痰，以顺里气。加僵蚕清化消风， 
甘草协和诸药。古云气顺则风散，风邪卒中，当先治标也。） 



<目录>理气之剂

<篇名>越鞠丸

属性：（丹溪）治六般郁，气血痰火湿食因。（此六郁也。）芎苍香附兼栀曲，气畅郁舒痛闷伸。 
（吴鹤皋曰∶香附开气郁，苍术燥湿郁，抚芎调血郁，栀子清火郁，神曲消食郁，各等分， 
面糊为丸。又湿郁加茯苓、白芷，火郁加青黛，痰郁加半夏、栝蒌、海石，血郁加桃仁、红 
花，气郁加木香、槟榔，食郁加麦芽、山楂，挟寒加吴茱萸。）又六郁汤苍芎附，甘苓橘半 
栀砂仁。（苍术、川芎、香附、甘草、茯苓、橘红、半夏、栀子、砂仁。此前方加味，兼治 
痰郁，看六郁中之重者为君，余药听加减用之。） 



<目录>理气之剂

<篇名>苏子降气

属性：（汤，《局方》）橘半归，前胡桂朴草姜根据。下虚上盛痰嗽喘，亦有加参贵合机。〔苏子、 
橘红、半夏、当归、前胡、浓朴（姜汁炒）各一钱，肉桂、炙甘草各五分，加姜煎。一方 
无桂加沉香。苏子、前胡、橘红、半夏降气行痰，气行则痰行也。数药兼能发表，加当归和 
血，甘草缓中。下虚上盛，故用官桂引火归元。如气虚亦有加人参、五味者。〕 



<目录>理气之剂

<篇名>四七汤

属性：（《三因》）理七情气，（七气，寒、热、喜、怒、忧、愁、恚也，亦名七气汤。）半夏浓 
朴茯苓苏。〔半夏（姜汁炒）五钱，浓朴（姜汁炒）三钱，茯苓四钱，紫苏二钱。郁虽由乎 
气，亦多挟湿挟痰，故以半夏、浓朴除痰散满，茯苓、苏叶利湿宽中。湿去痰行，郁自除矣。〕 
姜枣煎之舒郁结，痰涎呕痛尽能纾。又有局方名四七汤，参桂夏草妙更殊。（人参、官桂、 
半夏各一钱，甘草五分，加姜煎。人参补气，官桂平肝，姜制半夏祛痰，甘草和中，并不用 
利气之药。汤名四七者，以四味治人之七情也。） 



<目录>理气之剂

<篇名>四磨

属性：（汤，《严氏》）亦治七情侵，人参乌药及槟沉。（人参、乌药、槟榔、沉香等分。气逆， 
故以乌药、槟榔降而顺之。加参者，恐伤其气也。）浓磨煎服调逆气，实者枳壳易人参。去 
参加入木香枳（实），五磨饮子白酒斟。（白酒磨服，治暴怒卒死，名气厥。） 



<目录>理气之剂

<篇名>代赭旋复汤

属性：仲景用人参，半夏甘姜大枣临。重以镇逆咸软痞，痞硬（音硬）噫（音爱）气 
（赭石一两，参二两，旋复、甘草各三两，半夏半升，生姜五两，枣十二枚。旋复之咸以软 
坚，赭石之重以镇逆，姜、夏之辛以散虚痞，参、甘、大枣之甘以补胃弱。） 



<目录>理气之剂

<篇名>绀珠正气天香散

属性：香附干姜苏叶陈。乌药舒郁兼除痛，气行血活自经匀。（香附八钱，乌药二钱，陈皮、 
苏叶各一钱，干姜五分，每服五、六钱。乌、陈入气分而理气，香、苏入血分而利气，干姜 
兼入气血，用辛温以顺气平肝，气行则血行经自调，而痛自止矣。） 



<目录>理气之剂

<篇名>橘皮竹茹

属性：（汤）治呕呃，参甘半夏陈皮麦。赤茯再加姜枣煎，方由金匮此加辟。（《金匮》方，橘 
皮、竹茹各二升，人参一两，甘草五两，生姜半斤，枣三十枚，名橘皮竹茹汤，治哕逆，即 
呃逆也。后人加半夏、麦冬、赤茯苓、枇杷叶。呃逆由胃火上冲，肝胆之火助之，肺金之气 
不得下降也。竹茹、麦冬、枇杷叶清肺和胃而降气，肺金清则肝木自平矣。二陈降痰逆，赤 
茯苓泻心火，生姜呕家圣药，久病虚赢，故以参、甘、大枣扶其胃气。） 



<目录>理气之剂

<篇名>丁香柿蒂

属性：（汤，《严氏》）人参姜，呃逆因寒中气戕。（丁香、柿蒂各二钱，人参一钱， 
。）济生香蒂仅二味，（亦名丁香柿蒂汤，加姜煎。古方单用柿蒂，取其苦温降气；《济生》 
加丁香、生姜，取其开郁散痰；加参者，扶其胃气也。）或加竹橘用皆良。（加竹茹、橘红， 
各丁香柿蒂竹茹汤，治同。） 



<目录>理气之剂

<篇名>定喘

属性：（汤）白果与麻黄，款冬半夏白皮桑。苏杏黄芩兼甘草，肺寒膈热哮喘尝。〔白果三十 
枚（炒黄），麻黄、半夏（姜制）、款冬各三钱，桑皮（蜜炙）、苏子各二钱，杏仁、黄芩各 
钱半，甘草一钱，加姜煎。麻黄、杏仁、桑皮、甘草散表寒而清肺气，款冬温润，白果收涩， 
定喘而 



<目录>

<篇名>理血之剂

属性：\x十三首、附方六\x 



<目录>理血之剂

<篇名>四物

属性：（汤）地芍与归芎，血家百病此方通。〔当归（酒洗）、生地各三钱，白芍二钱，川芎 
钱半。当归辛、苦、甘温，入心脾，生血为君；生地甘寒，入心肾，滋血为臣；芍药酸寒， 
入肝脾，敛阴为佐；川芎辛温，通行血中之气为使。〕八珍（汤）合入四君子（参、术、苓、 
草，）气血双疗功独崇。（四君补气，四物补血。）再加黄 与肉桂，（加黄 助阳固卫，加肉 
桂引火归元。）十全大补（汤）补方雄。（补方之首。）十全除却 地草，（除生地、黄 、甘 
草。）加粟（米百粒）煎之名胃风（汤。张元素治风客肠胃，飧泄完谷及 牙闭。） 



<目录>理血之剂

<篇名>人参养荣

属性：（汤）即十全（汤，见前四物下。）除却川芎五味联。陈皮远志加姜枣，脾肺气血补方 
先。（即十全大补汤除川芎，加五味、陈皮、远志。薛立斋曰∶气血两虚，变生诸症，不问 
脉病，但服此汤，诸症悉退。） 



<目录>理血之剂

<篇名>归脾汤

属性：（《济生》）用术参 ，归草茯神远志随。酸枣木香龙眼肉，煎加姜枣益心脾。怔忡健忘 
俱可却，肠风崩漏总能医。〔人参、白术（土炒）、茯神、枣仁、龙眼肉各二钱，黄 （蜜炙） 
钱半，当归（酒洗）、远志各一钱，木香、甘草（炙）各八分。血不归脾则妄行，参、 、 
草、术之甘温以补脾，志、茯、枣仁、龙眼之甘温、酸苦以补心，当归养血，木香调气，气 
壮则自能摄血矣。〕 



<目录>理血之剂

<篇名>养心汤

属性：用草 参，二茯芎归柏子等。夏曲远志兼桂味，再加酸枣总宁心。〔黄 （蜜炙）、茯苓 
、茯神、川芎、当归（酒洗）、半夏曲各一两，甘草（炙）一钱，人参、柏子仁（去油）、五 
味子、远志、枣仁（炒）各二钱半，每服五钱。参、 补心气，芎、归养心血，二茯、柏仁、 
远志泄心热而宁心神，五味、枣仁收心气散越，半夏去扰心之痰涎，甘草补土以培心子，赤 
桂引药以达心经。〕 



<目录>理血之剂

<篇名>当归四逆

属性：（汤，仲景）桂枝芍，细辛甘草木通着。再加大枣治阴厥，脉细阳虚由血弱。〔当归、 
桂枝、芍药、细辛各二两，甘草（炙）、木通各二两，枣二十五枚。成氏曰∶通脉者，必先 
入心补血，当归之苦以助心血。心苦缓，急食酸以收之，芍药之酸，以收心气。肝苦急，急 
食甘以缓之，甘草、大枣、木通以缓阴血。〕内有久寒加姜茱，（素有久寒者，加吴茱萸二升、 
生姜半斤酒煎，名四逆加吴茱萸生姜汤，仲景。）发表温中通脉络。（桂枝散表风，吴茱萸、 
生姜、细辛温经，当归、木通通经复脉。）不用附子及干姜，助阳过剂阴反灼。（姜附四逆在 
于回阳，当归四逆在于益血复脉，故虽内有久寒，止加生姜、吴茱，不用干姜、附子，恐反 
灼其阴也。） 



<目录>理血之剂

<篇名>桃仁承气

属性：（汤、仲景）五般奇，甘草硝黄并桂枝。〔桃仁五十枚（去皮尖研），大黄四两，芒硝、 
桂枝、甘草各二两。硝、黄、甘草，调胃承气汤也。热甚搏血，故加桃仁润燥缓肝，表证未 
除，故加桂枝调经解表。〕热结膀胱小腹胀，如狂蓄血最相宜。（小腹胀而小便自利， 
知为血蓄下焦，蓄血发热故如狂。） 



<目录>理血之剂

<篇名>犀角地黄

属性：（汤）芍药丹，（生地半两，白芍一两，丹皮、犀角二钱半。每服五钱。）血升胃热火邪 
干。斑黄阳毒皆堪治，（犀角大寒，解胃热而清心火；芍药酸寒，和阴血而散肝火；丹皮苦 
寒，泻血中之伏火；生地大寒，凉血而滋水，以期平诸经之僭逆也。）或益柴芩总伐肝。（因 
怒致血者，加柴胡、黄芩。） 



<目录>理血之剂

<篇名>咳血方

属性：（丹溪）中诃子收，栝蒌海石山栀投。青黛蜜丸口噙化，咳嗽痰血服之瘳。〔诃子（煨 
取肉）、栝蒌仁（去油）、海石（去砂）、栀子（炒黑）、青黛（水飞）等分，蜜丸，嗽甚加杏 
仁。青黛清肝泻火，栀子清肺凉心，栝蒌润燥滑痰，海石软坚止嗽，诃子敛肺定喘。不用血 
药者，火退而自止也。〕 



<目录>理血之剂

<篇名>东垣秦艽白术丸

属性：归尾桃仁枳实攒。地榆泽泻皂角子，糊丸血痔便艰难。（大肠燥结故便难。）秦艽、白术、 
归尾（酒洗）、桃仁（研）、地榆各一两，枳实（麸炒）、泽泻、皂角子（烧存性）各五钱， 
糊丸。归尾、桃仁以活血，秦艽、皂子以润燥，枳实泄胃热，泽泻泻湿邪，地榆以破血止血， 
白术以燥湿益气。仍有苍术防风剂，润血疏风燥湿安。（本方除白术、当归、地榆，加苍术、 
防风、大黄、黄柏、槟榔，名秦艽苍术汤。除枳实、皂角、地榆，加防风、升麻、柴胡、陈 
皮、炙甘草、黄柏、大黄、红花，名秦艽除风汤，治并同。） 



<目录>理血之剂

<篇名>槐花散

属性：用治肠风，侧柏（叶）黑荆（芥）枳壳充。为末等分米饮下，宽肠凉血逐风功。（槐花、 
柏叶凉血，枳实宽肠，荆芥理血疏风。） 



<目录>理血之剂

<篇名>小蓟饮子藕

属性：（节）蒲黄（炒黑），木通滑石生地襄。归草（当归、甘草）黑栀（子）淡竹叶，（等 
分煎服。）血淋热结服之良。（小蓟、藕节散瘀血，生地凉血，蒲黄止血，木通泻心火达小肠， 
栀子散郁火 



<目录>理血之剂

<篇名>四生丸

属性：（《济生》）用三般叶，侧柏艾荷生地协。（侧柏叶、艾叶、荷叶、生地黄。）等分生捣如 
泥煎，血热妄行止衄惬。（侧柏、生地补阴凉血，荷叶散瘀血、留好血，艾叶生者性温，理 
气止血。） 



<目录>理血之剂

<篇名>复元活血汤

属性：（《发明》）柴胡，花粉当归山甲俱。桃仁红花大黄草，损伤瘀血酒煎祛。〔柴胡五钱， 
花粉、当归、穿山甲（炮）、甘草、红花各二钱，桃仁五十枚（去皮尖研），大黄一两。每服 
一两，酒煎。血积必干，两胁属肝胆经，故以柴胡引用为君，以当归活血脉，以甘草缓其急 
，以大黄、桃仁、红花、山甲、花粉破血润血。〕 



<目录>

<篇名>祛风之剂

属性：\x十二首、附方四\x 



<目录>祛风之剂

<篇名>小续命汤

属性：（《千金》）桂附芎，麻黄参芍杏防风。黄芩防己兼甘草，六经风中此方通。〔通治六经 
中风， 斜不遂，语言蹇涩及刚柔二痉，亦治厥阴风湿∶防风一钱二分，桂枝、麻黄、人参 
、白芍（酒炒）、杏仁（炒研）、川芎（酒洗）、黄芩（酒洗）、防己、甘草（炙）各八分，附 
子四分，姜、枣煎。麻黄、杏仁，麻黄汤也，治寒；桂枝、芍药，桂枝汤也，治风。参、草 
补气，芎、芍养血，防风治风淫，防己治湿淫，附子治寒淫，黄芩治热淫，故为治风套剂。 
刘宗浓曰∶此方无分经络，不辨寒热，虚实虽多，亦奚以为？昂按∶此方今人罕用，然古今 
风方，多从此方损益为治。〕 



<目录>祛风之剂

<篇名>大秦艽汤

属性：（《机要》）羌活防，芎芷辛芩二地黄。石膏归芍芩甘术，风邪散见可通尝。〔 
邪散见，不拘一经者∶秦艽、石膏各三两，羌活、独活、防风、川芎、白芷、黄芩（酒炒）、 
生地（酒洗）、熟地、当归（酒洗）、茯苓、白芍（酒炒）、甘草（炙）、白术（土炒）各一两， 
细辛五钱，每服一两。刘宗浓曰∶秦艽汤愈风，虽有补血之药，而行经散风之剂居其大半， 
将何以养血而益筋骨也？昂按∶治风有三法，解表、攻里、行中道也。国中必挟外感，故用 
风药解表散寒，而用血药、气药调里，活血降火也。〕 



<目录>祛风之剂

<篇名>三生饮

属性：（《局方》）用乌附星，三皆生用木香听。〔生南星一两，生川乌、附子（去皮）各五钱， 
木香二两。〕加参对半扶元气，（每服一两，加参一两。）卒中痰迷服此灵。（乌、附燥热，行 
经逐寒；南星辛热，除痰散风。重用人参以扶元气，少佐木香以行逆气。《医贯》曰∶此行 
经散痰之剂，斩关擒王之将，宜急用之。凡中风口开为心绝，手撒为脾绝，眼合为肝绝，遗 
尿为肾绝，鼻鼾为肺绝。吐沫直视，发直头摇，面赤如朱，汗缀如珠者，皆不治。若服此汤， 
间有生者。）星香散亦治卒中，体肥不渴邪在经。（中脏、中腑者重，中经者稍轻。胆星八钱 
散痰，木香二行气，为末服。《易简》和姜煎服，名星香散。） 



<目录>祛风之剂

<篇名>地黄饮子

属性：（河间）山茱斛，麦味菖蒲远志茯。苁蓉桂附巴戟天，少入薄荷姜枣服。〔熟地、山萸 
肉、石斛、麦冬、五味、石菖蒲、远志、茯苓、内苁蓉、官桂、附子（炮）、巴戟等分，每 
服五钱，加薄荷少许煎。〕 厥风痱能治之，（凡口噤身冷为 厥，四肢不收为风痱。）火归 
水中水生木。（熟地以滋根本之肾，桂、附、苁蓉、巴戟以返真元之火，山茱、石斛平胃温 
肝，志、苓、菖蒲补心通肾，麦、味保肺以滋水源，水火既交，风火自息矣。刘河间曰∶中 
风，非外中之风，良由将息失宜，心火暴甚，肾水虚衰，不能制之，故卒倒无知也。治宜和 
脏腑，通经络，便是治风。《医贯》曰∶痰涎上涌者，水不归元也；面赤烦渴者，火不归元 
也。惟桂、附能引火归元，火归水中，则水能生木，木不生风，而风自息矣。） 



<目录>祛风之剂

<篇名>独活汤

属性：（丹溪）中羌独防，芎归辛桂参夏菖。茯神远志白薇草， （音炽纵）昏愦力能匡。 
〔羌活、独活、防风、当归、川芎、细辛、桂心、人参、半夏、菖蒲、茯神、远志、白薇 
各五钱，甘草（炙）二钱半，每服一两，加姜、枣煎。肝属风而主筋，故 为肝邪。二活、 
防风治风，辛、桂温经，半夏除痰，芎、归和血，血活则风散也。肝移热于心则昏愦。人参 
补心气，菖蒲开心窍，茯神、远志安心，白薇退热止风。风静火熄，血活神宁， 自已矣。〕 



<目录>祛风之剂

<篇名>顺风匀气

属性：（散）术乌沉，白芷天麻苏叶参。木瓜甘草青皮合， 僻偏枯口舌 。〔口眼 斜，偏 
枯不遂，皆由宗气不能周于一身。白术二钱，乌药钱半，天麻、人参各五分，苏叶、白芷、 
木瓜、青皮、甘草（炙）、沉香（磨）各三分，加姜煎。天麻、苏、芷以疏风气，乌药、青、 
沉以行 
黄柏苍术 天南星，桂枝（横行）防己（下行）及威灵（仙，上下行。）桃仁红花龙胆 
草（下行，）羌芷（上行）川芎（上下行）神曲停痛风湿热与痰血，上中下通用之听。〔黄柏 
（酒炒）、苍术（泔浸）、南星、姜、枣各二两，防己、桃仁（去皮尖）、胆草、白芷、川芎、 
神曲（炒）各一两，桂枝、威灵仙、红花、羌活各二钱半，面糊丸，名上中下通用痛风方， 
丹溪。黄柏清热，苍术燥湿，龙胆泻火，防己利水，四者治湿与热。桃仁、红花活血祛瘀， 
川芎血中气药，南星散风燥痰，四者活血与痰。羌活去百节风，白芷去头面风，桂枝、威灵 
仙去臂胫风，四者所以治风。和神曲者，消中焦陈积之气也。症不兼者，加减为治。 



<目录>祛风之剂

<篇名>独活寄生

属性：（汤，《千金》）艽防辛，芎归地芍桂苓均。杜仲牛膝人参草，冷风顽痹屈能伸。〔独活、 
桑寄生、秦艽、防风、细辛、川芎（酒洗）、当归（酒洗）、白芍（酒炒）、熟地、桂心、 
茯苓、杜仲（姜汁炒断丝）、牛膝、人参、甘草等分，每服四钱。〕若去寄生加 续（黄 、 
续断，）汤名三痹古方珍。（名三痹汤，治风寒湿三痹。喻嘉言曰∶此方用参 四物一派补药， 
加艽、 



<目录>祛风之剂

<篇名>消风散

属性：内羌防荆芎朴参苓陈草并。僵蚕蝉蜕藿香入，为末茶调或酒行，头痛目昏项背急，顽麻 
瘾疹服之清。〔人参、防风、茯苓、川芎、羌活、僵蚕（炒）、蝉蜕、藿香各二两，荆芥、 
浓朴（姜汁炒）、陈皮（去白）、甘草（炙）各五钱，每服三钱，茶调下。疮癣，酒下。羌、 
防、芎、荆，治头目、项背之风，僵蚕、蝉蜕散咽膈、皮肤之风，藿香、浓朴去恶散满，参、 
苓 



<目录>祛风之剂

<篇名>川芎茶调散

属性：（《局方》）荆防，辛芷薄荷甘草羌。目昏鼻塞风攻上，正偏头痛悉平康。〔薄荷三钱， 
川芎、荆芥各四钱，防风钱半，细辛一钱，羌活、白芷、甘草（炙）各二钱，为末，每服三 
钱，茶调下。羌活治太阳头 
痛，白芷治阳明头痛，川芎治少阳、厥阴头痛，细辛治少阴头痛， 
防风为风药卒徒，薄荷、荆芥散风热而清头目。以风热攻上，宜于升散，巅顶之上，惟风药 
可到也。加甘草以缓中，加茶调以清降。〕方内若加僵蚕菊，菊花茶调（散）用亦臧。（菊花 
清头目，僵蚕去风疾。） 



<目录>祛风之剂

<篇名>青空

属性：（膏，东垣）芎草柴芩连，羌防升之入顶巅。为末茶调如膏服，正偏头痛一时蠲。〔川 
芎五钱，甘草（炙）一两半，柴胡七钱，黄芩（酒炒）、黄连（酒炒）、羌活、防风各一两， 
每服三钱。风寒湿热上攻头脑则痛，头两傍属少阳，偏头痛属少阳相火。芩、连苦寒，以羌、 
防、芎、 



<目录>祛风之剂

<篇名>人参荆芥散

属性：（《妇宝》）熟地，防风柴枳芎归比。酸枣鳖羚桂术甘，血风劳作风虚治。〔血脉空疏， 
乃感风邪，寒热盗汗，久渐成劳。人参、荆芥、熟地、柴胡、枳壳、枣仁（炒）、鳖甲（童 
便炙）、羚羊角、白术各五分，防风、甘草（炙）、当归、川芎、桂心各三分，加姜煎。荆、 
防、柴、羚以疏风平木，地黄、鳖甲以退热滋阴，草、枣仁以敛汗补虚，除烦进食。〕 



<目录>

<篇名>祛寒之剂

属性：\x十二首、附方二\x 



<目录>祛寒之剂

<篇名>理中汤

属性：（仲景）主理中乡，（仲景曰∶理中者，理中焦。）甘草人参术黑姜。〔白术（土炒）二 
两，人参、干姜（炮）、甘草（炙）各一两，治太阴厥逆，自利不渴，脉沉无力。人参补气 
益脾为君，白术健脾燥湿为臣，甘草和中补土为佐，干姜温胃散寒为使。〕呕利腹痛阴寒盛， 
或加附子总扶阳。（名附子理中汤。） 



<目录>祛寒之剂

<篇名>真武汤

属性：（仲景）壮肾中阳，茯苓术芍附生姜。〔附子一枚（炮），白术二两（炒），茯苓、白芍 
（炒）、生姜各三两。〕少阴腹痛有水气，悸眩 惕保安康。（中有水气，故心悸头眩；汗多 
亡阳，故肉 筋惕。 ，音纯，动貌。苓、术补土利水，以疗悸眩；姜、附回阳益火，以逐 
虚寒；芍药敛阴和营，以止腹痛。真武，北方水神。肾中火足，水乃归元。此方补肾之阳， 
壮火而利水，故名。） 



<目录>祛寒之剂

<篇名>四逆汤

属性：（仲景）中姜附草，三阴厥逆太阳沉。〔附子一枚（生用），干姜一两，炙甘草二两，冷 
服。专治三阴厥逆，太阳初证脉沉亦用之。〕或益姜葱参芍桔，通阳复脉力能任（音仁。面 
赤，格阳于上也，加葱白通阳；腹痛，加芍药和阴；咽痛，加桔梗利咽；利止、脉不出，加 
人参补气复脉；呕吐，加生姜以散逆气。） 



<目录>祛寒之剂

<篇名>白通加

属性：（人）尿猪胆汁（汤，仲景。尿，音鸟，去声，小便也。俗读平声，非。）干姜附子兼 
葱白。〔附子一枚（炮），干姜一两，葱白四茎，此白通汤也。葱白以通阳气，姜、附子以散 
阴寒，加人尿五合，猪胆汁一合。〕热因寒用妙义深，阴盛格阳厥无脉。（阴寒内甚，格阳于 
外，故厥逆无脉，纯与热药，则寒气格拒，不得达入，故于热剂中加尿汁，寒药以为引用， 
使得入阴而回阳也。） 



<目录>祛寒之剂

<篇名>吴茱萸汤

属性：（仲景）人参枣，重用生姜温胃好。阳明寒呕（太阳热呕忌用）少阴（下）利，厥阴头 
痛皆能保。〔吴茱萸一升（炮），人参三两，生姜六两，枣十二枚。姜、茱、参、枣，补土散 
寒。茱萸辛热，能入厥阴，治肝气上逆而致呕利腹痛。〕 



<目录>祛寒之剂

<篇名>益元

属性：（汤，《活人》）艾附与干姜，麦味知连参草将。（附子（炮）、艾叶、干姜、麦冬、五味 
子、知母、黄连、人参、甘草。艾叶辛热，能回阳。）姜枣葱煎入童便（冷服），内寒外热名 
戴阳（症。此阴盛格阳之症，面赤身热，不烦而躁，但饮水不入口，为外热内寒。此汤姜、 
附加知、连，与白通加人尿、猪胆汁同意，乃热因寒药为引用也。按∶内热曰烦，为有根之 
火；外热曰躁，为无根之火。故但躁不烦及先躁后烦，皆不治。） 



<目录>祛寒之剂

<篇名>回阳救急

属性：（汤，节庵曰即四逆汤）用六君，桂附干姜五味群。（附子炮、干姜、肉桂、人 
分，白术、茯苓各一钱，半夏、陈皮各七分，甘草三分，五味九粒，姜煎。）加麝三厘或（猪 
）胆汁，三阴寒厥见重勋。（姜、桂、附子祛其阴。六君温补，助其阳气。五味、人参以生其 
脉。加麝香者，以通其窍； 
加胆汁者，热因寒用也。） 



<目录>祛寒之剂

<篇名>四神

属性：（丸）故纸吴茱萸，肉蔻五味四般须。大枣百枚姜八两，〔破故纸四两（酒浸炒），吴 
茱萸一两（盐水炒），肉豆蔻三两（面里煨），五味子三两（炒），枣、生姜同煎。枣烂即去 
姜，捣枣肉为丸，临卧盐汤下，若早服，不能敌一夜之阴寒也。〕五更肾泻火衰扶。（由肾命 
火衰，不能生脾土，故五更将交阳分，阳虚不能键闭而泄泻，不可专责脾胃也。破故纸辛温， 
能补相火，以通君火，火盛乃能生土；肉豆蔻暖胃固阳，吴茱萸燥脾去湿，五味子补肾涩精， 
生姜温中，大枣补土，亦以防水也。） 



<目录>祛寒之剂

<篇名>浓朴温中

属性：（汤）陈草苓，干姜草蔻木香停。煎服加姜治腹痛，虚寒胀满用皆灵。（浓朴、陈皮各 
一钱，甘草、茯苓、草豆蔻、木香各五分，干姜三分，加姜煎。干姜、草蔻辛热以散其寒， 
陈皮、广木香辛温以调其气，浓朴辛温以散满，茯苓甘淡以利湿，甘草甘平以和中。寒散气 
行，痛胀自已矣。） 



<目录>祛寒之剂

<篇名>寒疝痛用导气汤

属性：川楝茴香与木香。吴茱煎以长流水，散寒通气利小肠。（疝，亦名小肠气。川楝四钱， 
木香二钱，茴香二钱，吴茱萸一钱，汤泡同煎。川楝苦寒，入肝舒筋，能导小肠、膀胱之热 
从小水下行，为治疝君药。茴香暖胃散寒，吴茱萸温肝燥湿，木香行三焦通气。） 



<目录>祛寒之剂

<篇名>疝气方

属性：（丹溪）用荔枝核，栀子山楂枳壳益。（荔枝双结，状类睾丸，能入肚肾，辟寒散滞。 
栀子泻火利水，枳壳行气破症，山楂散瘀 积。睾，音皋，肾子也。）再入吴茱暖厥阴，（疝 
乃厥阴肝邪，非肾病，以肝脉络阴器也。）长流水煎疝痛释。（等分，或为末，空心服。） 



<目录>祛寒之剂

<篇名>橘核丸

属性：（《济生》）中川楝桂，朴实延胡藻带昆。桃仁二木酒糊合， 疝痛顽盐酒吞。（橘核、 
川 
酒糊为丸，盐汤或酒下。橘核、木香能入厥阴气分而行气，桃仁、延胡索能入厥阴气分而活 
血，川楝、木通能导小肠、膀胱之湿，官桂能祛肝肾之寒，枳实、浓朴行结水而破宿血，昆 
布、藻、带寒行水而咸软坚。） 



<目录>

<篇名>祛暑之剂

属性：\x五首、附方十\x 



<目录>祛暑之剂

<篇名>三物香薷

属性：（饮，《局方》）豆朴先，（香薷辛温香散，能入脾肺，发越阳气以散蒸热。浓朴除湿散 
满，扁豆清暑和脾。）若云热盛加黄连。（名黄连香薷饮，《活人》治中暑热盛，口渴心烦。） 
或加苓草（茯苓、甘草）名五物（香薷饮），利湿祛暑木瓜宣。（加木瓜名六味香薷饮，木瓜、 
茯苓治湿盛。）再加参 与除术，兼治内伤十味全。（六味加参、 、陈皮、白术，名十味香 
薷饮。）二香（散）合入香苏饮，（五味香薷饮合香苏饮。香附、紫苏、陈皮、苍术，名二香 
散，治外感内伤，身寒腹胀。）仍有藿薷（汤）香葛（汤）传。（三物香薷饮合藿香正气散， 
名藿薷汤，治伏暑吐泻；三物香薷饮加葛根，名香葛汤，治暑月伤风。） 



<目录>祛暑之剂

<篇名>清暑益气

属性：（汤，东垣）参草 ，当归香味青陈皮。曲柏葛根苍白术，升麻泽泻枣姜随。〔人参、 
黄、甘草（炙）、当归（酒洗）、麦冬、五味、青皮（麸炒）、陈皮（留白）、神曲（炒）、 
黄柏（酒炒）、葛根、苍术、白术（土炒）、升麻、泽泻，加姜、枣煎。热伤气，参、 补气 
敛汗；湿伤脾，二术燥湿强脾。火旺则金病而水衰，故用麦、味保肺生津，黄柏泻火滋水， 
青皮理气而破滞，当归养血而和阴，曲、草和中而消食，升、葛以升清，泽泻以降浊也。〕 



<目录>祛暑之剂

<篇名>缩脾饮

属性：用清暑气，砂仁草果乌梅暨。甘草葛根扁豆加，吐泻烦渴温脾胃。（砂仁、草果（ 
乌梅、甘草（炙）各四两，扁豆（炒研）、葛根各二两。暑必兼温，而湿属脾土，故用砂仁、 
草果利气温脾，扁豆解暑渗湿，葛根升阳生津，甘草补土和中，乌梅清热止渴。）古人治暑 
多用温，（如香薷饮、大顺散之类。）暑为阴证此所谓。（洁古曰∶中热为阳证，为有余；中 
暑为阴证，为不足。经曰∶脉虚身热，得之伤暑。）大顺（散）杏仁姜桂甘，散寒燥湿斯 
为贵。（先将甘草、白砂仁，次入干姜、杏仁（炒），合肉桂为末，每服一钱。吴鹤皋曰∶此 
非治暑，乃治暑月饮冷受伤之脾胃耳。） 



<目录>祛暑之剂

<篇名>生脉散

属性：麦味与人参，保肺清心治暑淫。气少汗多兼口渴，病危脉绝急煎斟。（人参五分 
八分，五味子九粒。人参大补肺气，麦冬甘寒润肺，五味酸收敛肺，并能泻火生津。盖心主 
脉，肺朝百脉，补肺清心，则气充而脉复。将死脉绝者服之，能令复生。夏月火旺烁金，尤 
宜服之。） 



<目录>祛暑之剂

<篇名>六一（散）

属性：滑石同甘草，解肌行水兼清燥。统治表里及三焦，热渴暑烦泻痢保。（滑石六两，甘草 
一两，灯心汤下，亦有用姜汤下者。滑石气轻解肌，质重泻火，滑能入窍，淡能行水，故能 
通治上下表里之湿热，甘草泻火和中，又以缓滑石之寒滑也。）益元（散）碧玉与鸡苏（散）， 
砂黛薄荷加之好。（前方加辰砂，名益元散，取其清心；加青黛，名碧玉散，取其凉肝；加 
薄荷， 



<目录>

<篇名>利湿之剂

属性：\x十三首、附方八\x 



<目录>利湿之剂

<篇名>五苓散

属性：（仲景）治太阳府，（太阳经热传入膀胱府者用之。）白术泽泻猪茯苓。膀胱化气添官桂， 
利便消暑烦渴清。〔猪苓、茯苓、白术（炒）各十八铢，泽泻一两六铢，桂枝半两，每服三 
钱。二苓甘淡利水，泽泻甘咸泻水，能入肺肾而通膀胱，导水以泄火邪。加白术者，补土所 
以制水；加官桂者，气化乃能出也。经曰∶膀胱者，州都之官，津液藏焉，气化则能出矣。〕 
除桂名为四苓散，无寒但渴服之灵。（湿胜则气不得施化，故渴，利其湿则渴自止。）猪苓汤 
（仲景）除桂与术，加入阿胶滑石停。（猪苓、茯苓、泽泻、阿胶、滑石各一两。滑石泻火 
解肌，最能行水。吴鹤皋曰∶以诸药过燥，故加阿胶以存津液。）此为利湿兼泻热，黄胆（小） 
便闭渴呕宁。（五苓治湿胜，猪苓兼热胜。） 



<目录>利湿之剂

<篇名>小半夏加茯苓汤

属性：（仲景）。行水散痞有生姜。（半夏一升，茯苓三钱，生姜半斤。除茯苓，名小半夏汤。） 
加桂除夏治悸厥，茯苓甘草汤名彰。（加桂枝、甘草，除半夏，名茯苓甘草汤，仲景治伤寒 
水气乘心，厥而心下悸者，先治其水，却治其厥。火因水而下行，则眩悸止而痞满治矣。） 



<目录>利湿之剂

<篇名>肾着汤

属性：（《金匮》）内用干姜，茯苓甘草白术襄。伤湿身痛与腰冷，亦名甘姜苓术汤。〔 
、茯苓各四两，炙甘草、白术（炒）各二两。数药行水补土，此湿邪在经而未入腑脏者。〕 
黄防己（汤，《金匮》）除姜茯，术甘姜枣共煎尝。此治风水与诸湿，身重汗出服之良。〔黄 
、防己各一两，白术七钱半，甘草（炙）五钱，加姜、枣煎。防己大辛苦寒，通行十二经， 
开窍行水；黄 生用达表，白术燥湿强脾，并能止汗。加甘草者，益土所以制水，又以缓防 
己之峻急也。〕 



<目录>利湿之剂

<篇名>舟车

属性：（丸，河间）牵牛及大黄，遂戟芫花又木香。青皮橘皮加轻粉，燥实阳水却相当。〔口 
渴面赤，气粗便秘而肿胀者，为阳水。黑牵牛四两炒，大黄二两（酒浸），甘遂（面里煨）、 
芫花（醋炒）、大戟（面里煨）、青皮（炒）、橘红各一两，木香五钱，轻粉一钱，水丸。牵 
牛、大黄、遂、戟、芫花行水厉药，木香、青、陈以行气，少加轻粉以透经络，然非实证不 
可轻投。〕 



<目录>利湿之剂

<篇名>疏凿

属性：（饮）槟榔及商陆，苓皮大腹同椒目。赤豆艽羌泻木通，煎益姜皮阳水服。（槟榔、商 
陆、茯苓皮、大腹皮、椒目、赤小豆、秦艽、羌活、泽泻、木通等分，加姜皮、枣煎。艽、 
羌散湿上升，通、泻泄湿下降，苓、腹、姜皮行水于皮肤，椒、豆、商、槟攻水于腹里，亦 
上下表里分消之意。） 



<目录>利湿之剂

<篇名>实脾

属性：（汤，《严氏》）苓术与木瓜，甘草木香大腹加。草蔻附姜兼浓朴，虚寒阴水效堪夸。〔便 
利不渴而肿胀者，为阴水。茯苓、白术（土炒）、木瓜、甘草、木香、大腹皮、草豆蔻（煨）、 
附子（炒）、黑姜、浓朴（炒），加姜、枣煎。脾虚，补以苓、术、甘草；脾寒，温以蔻、附、 
黑姜；脾湿，利以茯苓、大腹；脾滞，导以浓朴，木香。又土之不足，由于木之有余，木瓜、 
木香皆能平肝泻木，使木不克土而脾和，则土能制水而脾实矣。经曰∶湿胜则地泥，实土正 
所以制水也。〕 



<目录>利湿之剂

<篇名>五皮饮

属性：（澹寮）用五般皮，陈茯姜桑大腹奇。（陈皮、茯苓皮、姜皮、桑白皮、大腹皮）。或用 
五加（皮）易桑白，脾虚肤胀此方司。（脾不能为胃行其津液，故水肿。半身以上，宜汗； 
半身以下，宜利小便。此为于泻水之中，仍寓调补之意。皆用皮者，水溢皮肤，以皮行皮也。） 



<目录>利湿之剂

<篇名>羌活胜湿

属性：（汤，《局方》）羌独芎，甘蔓 木与防风。湿气在表头腰重（痛），发汗升阳有异功。 
风能胜湿升能降，（气升则水自降。）不与行水渗湿同。〔湿气在表宜汗。又风能胜湿，故用 
风药上升，使湿从汗散。羌活、独活各一钱，川芎、甘草（炙）、 本、防风各五分，蔓荆 
子三分。如有寒湿，加附子、防己。〕若除独活芎蔓草，除湿（汤）升麻苍术充。（除独活、 
川芎、蔓荆子、甘草，加升麻、苍术，名羌活除湿汤，治风湿身痛。） 



<目录>利湿之剂

<篇名>大橘皮汤

属性：治湿热，五苓六一二方缀。陈皮木香槟榔增，能消水肿及泄泻。（用五苓散，赤茯苓一 
钱，猪苓、泽泻、白术、桂各五分；用六一散，滑石六钱，甘草一钱，加陈皮钱半，木香、 
槟榔各三分，每服五钱，加姜煎。小水并入大肠，致小肠不利而大便泄泻。二散皆行水泄热 
之药，加槟榔峻下，陈皮、木香理气，以利小便而实大便也。水肿亦湿热为病，故皆治之。） 



<目录>利湿之剂

<篇名>茵陈蒿汤

属性：（仲景）治疸黄，阴阳寒热细推详。阳黄大黄栀子入，〔瘀热在里，口渴便闭， 
色，脉沉实者，为阳黄。茵陈六两，大黄二两（酒浸），栀子十四枚。茵陈发汗利水，能泄 
太 
栀子十五枚，甘草一两。按∶阳黄胃有瘀热者，宜下之。如发热者，则势外出而不内入，不 
必汗下，惟用栀子、黄柏，清热利湿以和解之。若小便利，色白无热者，仲景作虚劳治，用 
小建中汤。） 



<目录>利湿之剂

<篇名>八正

属性：（散，《局方》）木通与车前， 蓄大黄滑石研。（甘）草梢瞿麦兼栀子，煎加灯草痛淋 
蠲。（一方有木香，治湿热下注，口渴咽干，淋痛尿血，小腹急满。木通、灯草、瞿麦降心 
火人小肠，车前清肝火入膀胱，栀子泻三焦郁火，大黄、滑石泻火利水之捷药， 蓄利便涌 
淋，草梢入茎止痛。虽治下焦，而不专于治下，必三焦通利，水乃下行也。） 



<目录>利湿之剂

<篇名>萆厘清

属性：（饮）石菖蒲，（甘）草梢乌药益智俱。（甘草梢减半，余药等分。）或益茯苓盐煎服，（加 
盐少许。）通心固肾浊精驱（遗精、白浊。萆 能泄厥阴、阳明湿热，去浊厘清；乌药疏逆 
气而止便数，益智固脾胃而开郁结，石菖蒲开九窍而通心，甘草梢达肾茎而止痛，使温热去 
而心肾通，则气化行而淋浊止矣。此以疏泄为禁止者也。） 



<目录>利湿之剂

<篇名>缩泉（丸）

属性：益智同乌药（等分），山药（为）糊丸便数需。（盐汤下，治便数遗尿。） 



<目录>利湿之剂

<篇名>当归拈痛

属性：（汤，东垣）羌防升，猪泽茵陈芩葛朋。二术苦参知母草，疮疡湿热服皆应。〔 
洗）、羌活、防风、升麻、猪苓、泽泻、茵陈、黄芩（酒炒）、葛根、苍术、白术（土炒）、 
苦参、知母（并酒炒）、甘草（炙）。羌活通关节，防风散留湿，苦参、黄芩、茵陈、知母以 
泄热，当归以和气血，升、葛助阳而升清，芩、泻泄湿而降浊，参、甘、二术补正固中，使 
苦寒不伤胃，疏泄不损气也。刘宗浓曰∶此方东垣本治湿热香港脚，后人用治诸疮，甚验。〕 



<目录>

<篇名>润燥之剂

属性：\x十三首、附方二\x 



<目录>润燥之剂

<篇名>炙甘草汤

属性：（仲景）参姜桂，麦冬生地大麻仁。大枣阿胶加酒服，虚劳肺痿效如神。〔甘草（炙）、 
人参、生姜、桂枝各三两，阿胶、蛤粉各二两，生地一斤，麦冬、麻仁（研）各半升，枣十 
二枚，水、酒各半煎。仲景治伤寒脉结代，心动悸及肺痿唾多。《千金翼》用治虚劳，《宝鉴》 
用治呃逆，《外台》用治肺痿。参、草、麦冬益气复脉，阿胶、生地补血养阴，枣、麻润滑 
以缓脾胃，姜、桂辛温以散余邪。） 



<目录>润燥之剂

<篇名>滋燥养荣

属性：（汤）两地黄，芩甘归芍及艽防。（艽、防，风药润剂。）爪枯肤燥兼风秘，火烁金伤血 
液亡。（当归（酒洗）二钱，生地、熟地、白芍（炒）、黄芩（酒炒）、秦艽各一钱，防风、 
甘草各五分。） 



<目录>润燥之剂

<篇名>活血润燥生津饮

属性：（丹溪。）二冬熟地兼栝蒌。桃仁红花及归芍，利秘通幽善泽枯。（熟地、当归、白芍各 
一钱，天冬、麦冬、栝蒌各八分，桃仁（研）、红花各五分。） 



<目录>润燥之剂

<篇名>韭汁牛乳

属性：（饮，丹溪）反胃滋，养荣散瘀润肠奇。五汁安中（饮，张任候）姜梨藉，三般加 
入用随宜。（牛乳半斤，韭菜汁少许，滚汤顿服，名韭汁牛乳饮。牛乳六分，韭汁、姜汁、 
藕汁、梨汁各一分，和服名五汁安中饮，并治噎膈。反胃噎膈，由火盛血枯，或有瘀血寒痰， 
阻滞胃口，故食入反出也。牛乳润燥养血为君，韭汁、藕汁消瘀益胃，姜汁温胃散痰，梨汁 
消痰降火，要审症用之。或加陈酒亦佳，以酒乃米成也。） 



<目录>润燥之剂

<篇名>润肠丸

属性：（东垣）用归尾羌，桃仁麻仁及大黄。（归尾、羌活、大黄各五钱，桃仁、火麻仁各一 
两，蜜丸。归尾、桃仁润燥活血，羌活散火搜风，大黄破结通幽，麻仁润肠利窍。）或加艽 
防皂角子，（风湿加秦艽、防风、皂角子烧存性研。皂子得湿则滑，善通便秘，艽、防治风。） 
风秘血秘善通肠。（治风燥、血燥致大汤秘。） 



<目录>润燥之剂

<篇名>通幽汤

属性：（东垣）中二地俱，桃仁红花归草濡。升麻升清以降浊，（清阳不升，则浊阴不降，故 
大便不通。生地、熟地各五分，桃仁（研）、红花、当归身、甘草（炙）、升麻各一钱。）噎 
塞便闭此方需。有加麻仁大黄者，当归润肠汤名殊。（以上药皆润燥通肠。） 



<目录>润燥之剂

<篇名>搜风顺气

属性：（丸）大黄蒸，郁李麻仁山药增。防独车前及槟枳，菟丝牛膝山茱仍。中风风秘及气秘 
，肠风下血总堪凭。（大黄（九蒸九晒）五两，火麻仁、郁李仁（去皮）、山药（酒蒸）、车 
前子、牛膝（酒蒸）、山茱肉三两，菟丝子（酒浸）、防风、独活、槟榔、枳壳（麸炒）各一 
两，蜜丸。防、独润肾搜风，槟、枳顺气破滞、大黄经蒸晒则性稍和缓，同二仁滑利，润燥 
通幽。牛膝、车前下行利水，加山药、山茱、菟丝固本益阳，不使过于攻散也。） 



<目录>润燥之剂

<篇名>消渴方

属性：（丹溪）中花粉连，藕汁（生）地汁牛乳研。（粉、连研为末，诸汁调研。）或加姜（汁） 
蜜为膏服，泻火生津益血痊。（黄连泻心火，生地滋肾水，藕汁益胃，花粉生津，牛乳润燥益血。） 



<目录>润燥之剂

<篇名>白茯苓丸

属性：治肾消，花粉黄连萆 调。二参熟地覆盆子，石斛蛇床 要。（ ，音皮鸱，即鸡 
肫皮也。茯苓、花粉、黄连、萆 、人参、玄参、熟地黄、覆盆子各一两，石斛、蛇床子各 
七钱半，鸡肫皮三十具（微炒），蜜丸，磁石汤下。黄连降心火，石斛平胃热，熟地、玄参 
生肾水，覆盆、蛇床固肾精，人参补气，花粉生津，茯苓交心肾，萆 利湿热， 治膈消 
，磁石色黑属水，假之入肾也。） 



<目录>润燥之剂

<篇名>猪肾荠汤

属性：（《千金》）参茯神，知芩葛草石膏因。磁石天花同黑豆，强中消渴此方珍。〔下消之证， 
茎长兴盛，不交精出，名强中。缘服邪术热药而毒盛也。猪肾一具，大豆一升，荠 、人参、 
石膏各三两，磁石（绵裹）、茯神、知母、黄芩、葛根、甘草、花粉各二两，先煮豆、肾， 
去滓，以药分三服。知、苓、石膏以泻邪火，人参、甘草以固正气，葛根、花粉以生津，荠 
、黑豆最能解毒，磁石、猪肾引之人肾也。〕 



<目录>润燥之剂

<篇名>地黄饮子

属性：（《易简》）参 草，二地二冬枇斛参。泽泻枳实疏二腑，躁烦消渴血枯含。〔人参、黄 
、甘草（炙）、天冬、麦冬、生地、枇杷叶（蜜炙）、石斛、泽泻、枳实（麸炒），每服二 
钱。参、 、甘草以补其气，气能生水，二地、二冬以润其燥，润能益血，石斛平胃，枇杷 
补气，泽泻泻膀胱之火，枳实宣大肠之滞，使二腑清，则心、肺二脏之气得以下降，而渴自 
止。〕 



<目录>润燥之剂

<篇名>酥蜜膏酒

属性：（《千金》）用饴糖，二汁百部及生姜。杏枣补脾兼润肺，声嘶气惫酒温尝。〔酥蜜、饴 
糖、枣肉、杏仁（细研）、百部汁、生姜汁，共煎一炊，久如膏，温酒细细咽服之。〕 



<目录>润燥之剂

<篇名>清燥

属性：（汤，东垣）二术与黄 ，参苓连柏草陈皮。猪泽升柴五味曲，麦冬归地痿方推。〔治 
肺金受湿热之邪，痿 喘促，口干便赤，黄 钱半，苍术（炒）一钱，白术（炒）、陈皮、 
泽泻各五分，人参、茯苓、升麻各三分，当归（酒洗）、生地、麦冬、甘草（炙）、神曲炒、 
黄柏（酒炒）、猪苓各二分，柴胡、黄连（炒）各一分，五味九粒，煎。肺属辛金，主气； 
大肠为庚金，主津。燥金受湿热之邪，则寒水生化源绝，而痿 喘渴诸症作矣。参、 、苓、 
术、陈、草补土以生金，麦、味保金而生水，连、柏、归、地泻火滋阴，猪、泽、升、柴升 
清降浊，则燥金整肃，水出高原，而诸病平矣。此方不尽润药，因有清燥二字，故附记于此。 
然东垣所云清燥 



<目录>

<篇名>泻火之剂

属性：\x二十七首、附方九\x 



<目录>泻火之剂

<篇名>黄连解毒汤

属性：（毒即火热也）四味，黄柏黄芩栀子备，（等分）。躁狂大热呕不眠，吐（血）衄（鼻血， 
音女六切）斑黄均可使。若云三黄石膏汤，再加麻黄及淡鼓。（见表里。）此为伤寒温毒盛， 
三焦表里相兼治。栀子金花（丸）加大黄，（黄芩、黄柏、黄连、栀子、大黄，水丸。）润肠 
泻热真堪倚 



<目录>泻火之剂

<篇名>附子泻心

属性：（汤，仲景）用三黄，寒加热药以维阳。〔芩、连各一两，大黄二两，附子一枚（炮）。 
恐三黄重损其阳，故加附子。〕痞乃热邪寒药治，（伤寒痞满，从外之内，满在胸而不在胃， 
多属热邪，故宜苦泻。若杂病之痞，从内之外，又宜辛热。）恶寒加附始相当。（经曰∶心下 
痞，按之软，关脉浮者，大黄黄连泻心汤。心下痞而复恶寒，汗出者，附子泻心肠。）大黄 
附子汤同意，温药下之妙异常。〔大黄、细辛各二两，附子一枚（炮）。《金匮》阳中有阴， 
宜以温药下其寒，后人罕识其旨。〕 



<目录>泻火之剂

<篇名>半夏泻心

属性：（汤，仲景）黄连芩，干姜甘草与人参。大枣和之治虚痞，法在降阳而和阴。〔半夏半 
斤，黄连一两，干姜、黄芩、甘草（炙）、人参各三两，大枣十二枚。治伤寒下之早，胸满 
而不痛者，为痞；身寒而呕，饮食不下，非柴胡证。凡用泻心者，多属误下，非传经热邪。 
否而不泰为痞。泻心者，必交阴阳；通上下者，必和其中，故用参、甘、大枣。〕 



<目录>泻火之剂

<篇名>白虎汤

属性：（仲景）用石膏偎，知母甘草梗米陪。（石膏一斤，知母六两，甘草二两，粳米六合。） 
亦有加入人参者，（名人参白虎汤。）燥烦热渴舌生苔。（白虎，西方金神。此方清肺金而泻 
胃火，故名。然必实热方可用之，或有血虚身热，脾虚发热及阴盛格阳，类白虎汤证，误投 
之，不可救也。按∶白虎证脉洪大有力，类白虎证脉大而虚，以此为辨。又当观小便，赤者 
为内热，白者为内寒也。） 



<目录>泻火之剂

<篇名>竹叶石膏汤

属性：（仲景）人参，麦冬半夏竹叶灵。甘草生姜兼粳米，暑烦热渴脉虚寻。〔竹叶 
膏一斤，人参三两，甘草（炙）三两，麦冬一升，半夏、粳米各半升，加姜煎。治伤寒解后， 
呕渴少气。竹叶、石膏之辛寒，以散余热；参、甘、粳、麦之甘平，以补虚生津；姜、夏之 
辛温，以豁痰止呕。〕 



<目录>泻火之剂

<篇名>升阳散火

属性：（汤，东垣）葛升柴，羌独防风参芍侪。生炙二草加姜枣，阳经火郁发之佳。（柴胡八 
钱，葛根、升麻、羌活、独活、白芍各五钱，防风二钱半，炙甘草三钱，生甘草二钱，每服 
五钱，加姜、枣煎。火发多在肝、胆之经，以木盛能生火，而二经俱挟相火，故以柴胡散肝 
为君，羌、防以发太阳之火，升、葛以发阳明之火，独活以发少阴之火。加参、甘者，补土 
以泄火；加白芍者，泻肝而益脾，但令散中有补，发中有收也。） 



<目录>泻火之剂

<篇名>凉膈

属性：（散，《局方》）硝黄栀子翘，黄芩甘草薄荷饶。竹叶蜜煎疗膈上，（叶生竹上，故治上 
焦。）中焦燥实服之消。〔连翘四两，大黄（酒浸）、芒硝、甘草各二两，栀子（炒黑）、黄芩 
（酒炒）、薄荷各一两，为末，每服三钱，加竹叶、生蜜煎。连翘、薄荷、竹叶以升散于上， 
栀、芩、硝、黄以推泻于下，使上升下行，而膈自清矣。加甘草、生蜜者，病在膈，甘以缓 
之也。潘 



<目录>泻火之剂

<篇名>清心莲子

属性：（饮，《局方》）石莲参，地骨柴胡赤茯苓。 草麦冬车前子，躁烦消渴及崩淋。〔石莲、 
人参、柴胡、赤茯苓、黄 
各三钱，黄芩（酒炒）、地骨皮、麦冬、车前子、甘草（炙） 
各二钱。参、 、甘草补虚泻火，柴胡、地骨退热平肝，黄芩、麦冬清热上焦，赤茯苓、车 
前利湿下部，中以石莲交其心肾也。〕 



<目录>泻火之剂

<篇名>甘露

属性：（饮，《局方》）两地（生、熟）与茵陈，芩枳枇杷（黄芩、枳壳、枇杷叶）石斛伦。甘 
草二冬（天、麦）平胃热，（等分煎。二地、甘、石斛平脾胃之虚热，清而兼补，黄芩、茵 
陈折热而去温，枳壳、枇杷抑气而降火。）桂苓犀角可加均。（加茯苓、肉桂，名桂苓甘露饮。 
《本事方》加犀 



<目录>泻火之剂

<篇名>清胃散

属性：（东垣）用升麻（黄）连，当归生地牡丹全。或益石膏平胃热，口疮吐衄（口血、鼻 
血）及牙宣（齿龈出血。黄连泻心火，亦泻脾火，丹皮、生地平血热，当归引血归经，石膏 
泻阴阳之火，升麻升阳明之清。昂按∶古人治血，多用升麻。然上升之药，终不可轻施。） 



<目录>泻火之剂

<篇名>泻黄

属性：（散）甘草与防风，石膏栀子藿香充。炒香蜜酒调和服，胃热口疮并见功。（防风四两， 
甘草二两，黑栀子一两，藿香七钱，石膏五钱。栀子、石膏泻肺胃之火，藿香辟恶调中，甘 
草补脾泻热。重用防风者，能发脾中伏火，又能于土中泻木也。） 



<目录>泻火之剂

<篇名>钱乙泻黄

属性：（散）升防芷，芩夏石斛同甘枳。亦治胃热及口疮，火郁发之斯为美。（升麻、防风、 
白 
枳壳以清热开郁，石斛、甘草以平胃调中。） 



<目录>泻火之剂

<篇名>泻白

属性：（散，钱乙）桑皮地骨皮，甘草粳米四般宜。（桑白皮、地骨皮各一钱，甘草五分，粳 
米百粒。桑皮泻肺火，地骨退虚热，甘草补土生金，粳米和中清肺。李时珍曰∶此泻肺诸方 
之准绳也。）参茯知芩皆可入，（人参、茯苓、知母、黄芩听加，名加减泻白散。）肺炎喘嗽 
此方施。 



<目录>泻火之剂

<篇名>泻青丸

属性：（钱乙）用龙胆栀，下行泻火大黄资。羌防升上芎归润，火郁肝经用此宜。〔龙胆草、 
黑栀子、大黄（酒蒸）、羌活、防风、川芎、当归（酒洗），等分，蜜丸，竹叶汤下。羌、防 
引火上升，栀、胆、大黄抑火下降，芎、归养肝血而润肝燥。〕 



<目录>泻火之剂

<篇名>龙胆泻肝

属性：（汤，《局方》）栀芩柴，生地车前泽泻偕。木通甘草当归合，肝经湿热力能排。〔胆草 
（酒炒）、栀子（酒炒）、黄 
芩（酒炒）、生地（酒炒）、柴胡、车前子、泽泻、木通、当归、 
甘草（生用）。龙胆、柴胡泻肝胆之火，黄芩、栀子泻肺与三焦之热，以佐之泽泻泻肾经之 
湿，木通、车前泻小肠、膀胱之湿；以佐之归、地养血补肝，甘草缓中益胃，不令苦寒过于 
泄下也。〕 



<目录>泻火之剂

<篇名>当归龙荟

属性：（丸，《宣明》）用四黄，龙胆芦荟木麝香。黑栀青黛姜汤下，一切肝火尽能攘。〔当归 
大黄（酒浸）、青黛（水飞）、芦荟各五钱，木香二钱，麝香五分，蜜丸，姜汤下。肝木为生 
火之原，诸经之火因之而起，故以青黛、龙胆入木经而直折之，而以大黄、芩、连、栀、柏 
通平上下三焦之火也。芦荟大苦、大寒，气臊入肝。恐诸药过于寒泻，故用当归养血补肝， 
用姜汤辛温为引。加木、麝者，取其行气通窍也。然非实热，不可轻投。〕 



<目录>泻火之剂

<篇名>左金

属性：（丸，丹溪）茱莲六一丸，肝经火郁吐吞酸。〔黄连六两（姜汁炒），吴茱萸一两（盐汤 
泡），亦名茱连丸。肝实则作痛，或呕酸。心为肝子，故用黄连泻心清火，使火不克金，则 
金能制木而肝平矣。吴茱萸能入厥阴行气解郁，又能引热下行，故以为反佐。寒者正治，热 
者反治，使之相济以立功也。左金者，使肺右之金得行于左而平肝也。〕再加芍药名戊己（丸）， 
热泻热痢服之安。（戊为胃土，己为脾土，加芍药伐肝安脾，使木不克土。） 



<目录>泻火之剂

<篇名>连附六一（汤）

属性：治胃痛，寒因热用理一般。（黄连六两，附子一两，亦反佐也。） 



<目录>泻火之剂

<篇名>导赤

属性：（散，钱乙）生地与木通，（甘）草梢竹叶四般攻。口糜淋痛小肠火，引热同归小便中 
（等分煎。生地凉心血，竹叶清心气，木通泻心火入小肠，草梢达肾茎而止痛。） 



<目录>泻火之剂

<篇名>清骨散

属性：用银柴胡，胡连秦艽鳖甲符。地骨青蒿知母草，骨蒸劳热保无虞。〔银柴胡钱半，胡黄 
连、秦艽、鳖甲（童便炙）、地骨皮、青蒿、知母各一钱，甘草（炙）五分。地骨、胡连、 
知母以平内热，柴胡、青蒿、秦艽以散表邪，引诸药入骨而补阴，甘草和诸药而泻火。〕 



<目录>泻火之剂

<篇名>普济消毒

属性：（饮，东垣）芩连鼠，玄参甘桔蓝根侣。升柴马勃连翘陈，僵蚕薄荷为末咀。〔黄芩（酒 
子、板蓝根、马勃、连翘、薄荷各一钱，僵蚕、升麻各七分，末服，或蜜丸噙化。〕或加人 
参及大黄，（虚者加人参，便秘加大黄。）大头天行力能御。（大头天行，亲戚不相访，问染 
者多不救。原文曰∶芩、连泻心肺之火为君，玄参、陈皮、甘草泻火补肺为臣，连翘、薄荷、 
鼠粘、蓝根、僵蚕、马勃散肿消毒定喘为佐，升麻、柴胡散阳明、少阳二经之阳，桔梗为舟 
楫，不令下行为载。李东垣曰∶此邪热客心肺之间，上攻头面为肿，以承气汤泻之，是为诛 
伐无过，遂处此方，全活甚众。） 



<目录>泻火之剂

<篇名>清震汤

属性：河间治雷头风，升麻苍术两般充。（二味，《局方》名升麻汤。）荷叶一枚升胃气，邪从 
上散不传中。（头面肿痛疙瘩，名雷头风，一云头如雷鸣。东垣曰∶邪在三阳，不可过用寒 
药重剂误伐无过，处清震汤升阳解毒，盖取震为雷之义。） 



<目录>泻火之剂

<篇名>桔梗汤

属性：（《济生》）中用防已，桑皮贝母栝蒌子。甘枳当归薏杏仁，黄 百合姜煎此。（桔梗、 
防己、栝蒌、贝母、当归、枳壳、薏苡仁、桑白皮各五分，黄 七分，杏仁、百合、甘草各 
三分，姜煎。）肺痈吐脓或咽干，便秘大黄可加使。（一方有人参，无枳壳。黄 补肺气，杏 
仁、薏仁、桑皮、百合补肺清火，栝蒌、贝母润肺除痰，甘、桔开提气血，利膈散寒，防己 
散肿除风，泻湿清热，当归以和血，枳壳以利其气。） 



<目录>泻火之剂

<篇名>清咽太平

属性：（丸）薄荷芎，柿霜甘桔及防风。犀角蜜丸治热膈，早间咯血颊常红。（两颊，肺肝之 
部。早间，寅卯木旺之时。木盛生火，来克肺金。薄荷十两，川芎、柿霜、甘草、防风、犀 
角各二两，桔梗三两，蜜丸。川芎，血中气药，散瘀升清；防风，血药之使，搜肝泻肺。薄 
荷理血散热，清咽除蒸，犀角凉心清肝，柿霜生津润肺，甘草缓炎上之火势，桔梗载诸药而 
上浮。） 



<目录>泻火之剂

<篇名>清斑青黛

属性：（饮，陶节庵）栀连犀，知母玄参生地齐。石膏柴胡人参（甘）草，便实参去大黄跻。 
（去人参，加入大黄。）姜枣煎加一匙醋，阳邪里实此方稽。（发斑虽由胃热，亦诸经之火有 
以助之。青黛、黄连清肝火，栀子清胃火。引以柴胡，使达肌表；使以姜、枣，以和营卫。 
热毒入里，亦由胃虚，故以人参、甘草益胃。加醋者，酸以收之也。） 



<目录>泻火之剂

<篇名>辛夷散

属性：（严氏）里 （本）防风，白芷升麻与木通。芎细（川芎、细辛）甘草茶调服，鼻生息 
肉此方攻。（肺经湿热，上蒸于脑，入鼻而生息肉，犹湿地得热而生芝菌也。诸药等分，末 
服三钱。辛夷、升麻、白芷能引胃中清阳上行头脑，防风、 本能入巅顶燥湿祛风，细辛散 
热通窍，川 



<目录>泻火之剂

<篇名>苍耳散

属性：（陈无择）中用薄荷，辛夷白芷四般和。葱茶调服疏肝肺，清升浊降鼻渊瘥。〔苍耳子 
（炒）二钱半，薄荷、辛夷各五钱，白芷一两，末服。凡头面之疾，皆由清阳不升，浊阴逆 
上所致。浊气上烁于脑，则鼻流浊涕为渊。数药升阳通窍，除湿散风，故治之也。〕 



<目录>泻火之剂

<篇名>妙香

属性：（散，王荆公）山药与参 ，甘桔二茯远志随。少佐辰砂木香麝，惊悸郁结梦中遗。〔山 
药二两（乳汁炒），人参、黄 （蜜炙）、茯苓、茯神、远志（炒）各一两，桔梗、甘草各三 
钱，辰砂二钱，木香二钱半，麝香一钱，为末，每服二钱，酒下。山药固精，参、 补气， 
远志、二茯清心宁神，桔梗、木香疏肝清肺，丹、麝镇心，散郁辟邪，甘草补中，协和诸药， 
使精、气、神相根据，邪火自退。不用固涩之药，为泄遗良剂，以其安神利气，故亦治惊悸郁 
结。〕 



<目录>

<篇名>除痰之剂

属性：\x十首、附方五\x 



<目录>除痰之剂

<篇名>二陈汤

属性：（《局方》）用半夏陈，益以茯苓甘草臣。〔半夏（姜制）二钱，陈皮（去白）、茯苓 
各一钱，甘草五分，加姜煎。〕利气调中兼去湿，一切痰饮此为珍。（陈皮利气，甘草和中， 
苓、夏除湿，气顺湿除，痰饮自散。）导痰汤内加星枳，顽痰胶固力能驯。（加胆星以助半夏， 
加枳实以成冲墙倒壁之功。）若加竹茹与枳实，汤名温胆可宁神。（二陈汤加竹茹、枳实，名 
温胆汤，治胆虚不眠。）润下丸（丹溪）仅陈皮草，利气祛痰妙绝伦。〔陈皮（去白）八两， 
盐五两（水浸洗），甘草二两，蜜炙，蒸饼糊丸，姜汤下，或将陈皮盐水煮晒，同甘草为末， 
名二肾散，不可多服， 



<目录>除痰之剂

<篇名>涤痰汤

属性：（严氏）用半夏星，甘草橘红参茯苓。竹茹菖蒲兼枳实，痰迷舌强服之醒。〔治中风痰 
迷心窍，舌强不能言；半夏（姜制）、胆星各二钱半，橘红、枳实、茯苓各三钱，人参、菖 
蒲各一钱，竹茹七分，甘草五分，加姜煎。此即导痰汤加人参扶正，菖蒲开痰，竹茹清金。〕 



<目录>除痰之剂

<篇名>青州白丸

属性：星夏并，白附川乌俱用生。晒露糊丸姜薄引，风痰瘫痪小儿惊。〔半夏（水浸生 
两，南星、白附子各二两，川乌（去皮脐）五钱。四味俱生用，为末，袋盛，水摆出粉，再 
擂 
瘫痪，酒下；惊风，薄荷汤下。痰之主也，由于风寒湿。星、夏辛温，祛痰燥湿；乌、附辛 
热，散寒逐风。浸而曝之，杀其毒也。〕 



<目录>除痰之剂

<篇名>清气化痰

属性：（丸）星夏橘，杏仁枳实栝蒌实。芩苓姜汁为糊丸，气顺火消痰自失。〔半夏（姜 
胆星各两半，橘红、枳实（麸炒）、杏仁（去皮尖）、栝蒌仁（去油）、黄芩（酒炒）、茯苓各 
一两，姜制，糊丸，淡姜汤下。气能发火，火能生痰。陈、杏降逆气，枳实破滞气，芩、瓜 
平热气，星、夏燥湿气，茯苓行水气。水湿火热，皆生痰之本也，故化痰必以清气为先。〕 



<目录>除痰之剂

<篇名>顺气消食化痰丸

属性：（瑞竹堂），青皮星夏莱菔（子）攒。曲麦山楂葛杏附，蒸饼为糊姜汁搏。〔半夏（姜制）、 
胆星各一斤，陈皮（去白）、青皮、苏子、沉香（水炒）、莱菔子、生姜、麦芽（炒）、神曲 
（炒）、山楂（炒）、葛根、杏仁（去皮尖炒）、香附（醋炒），各一两，姜汁和，蒸饼为糊丸。 
痰由湿生，星、夏燥湿；痰因气升，苏子、杏仁降气；痰因气滞，青、陈、香附导滞；痰生 
于酒食，曲、葛解酒，楂、 
麦消食。湿去食消，则痰不生，气顺则喘满自止矣。〕 



<目录>除痰之剂

<篇名>滚痰丸

属性：（王隐君）用青礞石，大黄黄芩沉木香。百病多因痰作祟，顽痰怪证力能匡。〔青礞石 
一两（用焰硝一两，同入瓦罐，盐泥固济， 至石色如金为度），大黄（酒蒸）、黄芩（酒洗） 
各八两，沉香五钱，为末，水丸，姜汤下，量虚实服。礞石 悍，能攻陈积伏匿之痰；大黄 
荡热实，以开下行之路；黄芩凉心肺，以平上僭之火；沉香能升降诸气，以导诸药，为使。 
然非物理，不可轻投。〕 



<目录>除痰之剂

<篇名>金沸草散

属性：（《活人》）前胡辛，半夏荆甘赤茯因。煎加姜枣除痰嗽，肺感风寒头目颦。〔旋复花、 
前胡、细辛各一钱，半夏五分，荆芥钱半，甘草（炙）三分，赤茯苓六分。风热上壅，故生 
痰作嗽。荆芥发汗散风，前胡、旋复消痰降气，半夏燥痰散逆，甘草发散缓中，细辛温经， 
茯苓利湿，用赤者，入血分而泻丙丁也。〕局方（金沸草散）不用细辛茯，加入麻黄赤芍均。 
（治 



<目录>除痰之剂

<篇名>半夏天麻白术汤

属性：白术、神曲（炒）各一钱，人参、黄 、陈皮、苍术、茯苓、泽泻、天麻各五分，干姜三分， 
黄柏（酒洗）二分。痰厥，非半夏不能除；风虚，非天麻不能定。二术燥湿益气，参、 泻 
火补中，陈皮调气升阳，苓、泻泻热导水，曲、麦化滞助脾，干姜以涤中寒，黄柏以泻在泉 
少火也。〕 



<目录>除痰之剂

<篇名>常山饮

属性：（《局方》）中知贝取，乌梅草果槟榔聚。姜枣酒水煎露之，劫痰截疟功堪诩。〔常山 
（烧酒炒）二钱，知母、贝母、草果（煨）、槟榔各一钱，乌梅二个，一方加穿山甲、甘草。 
疟未发时，面东温服。知母治阳明独胜之热，草果治太阴独胜之寒，二经和则阴阳不致交争 
矣。常山吐痰行水，槟榔下气破积，贝母清火散痰，乌梅敛阴退热。须用在发散表邪及提 
出阳分之后为宜。〕 



<目录>除痰之剂

<篇名>截疟七宝

属性：（饮，《易简》）常山果，槟榔朴草青陈多。水酒合煎露一宵，阳经实疟服之妥。〔常山 
面东温服。常山吐痰，槟榔破积，陈皮利气，青皮伐肝，浓朴平胃，草果消膏梁之痰。加甘 
草，入胃佐常山引吐也。〕 



<目录>

<篇名>收涩之剂

属性：\x九首、附方二\x 



<目录>收涩之剂

<篇名>金锁固精

属性：（丸）芡莲须，龙骨蒺藜牡蛎需。莲粉（为）糊丸盐酒下，涩精秘气滑遗无。〔芡实（蒸）、 
莲蕊须、沙苑蒺藜（炒），各二两，龙骨（酥炙）、牡蛎（盐水煮一日夜， 粉），各一两， 
莲子粉为糊丸，盐汤吞服，或酒下。芡实固精补脾，牡蛎涩精清热，莲子交通心肾，蒺藜补 
肾益精，龙骨、莲须皆固精收脱之品。〕 



<目录>收涩之剂

<篇名>茯菟丹

属性：（《局方》）疗精滑脱，菟苓五味石莲末。酒煮山药为糊丸，亦治强中及消渴。〔强中者， 
下消之人，茎长兴盛，不交精出也。菟丝子十两（酒浸），五味子八两，白茯苓、石莲各三 
两，山药六两，酒煮为糊丸。漏精，盐汤下；赤浊，灯心汤下；白浊，茯苓汤下；消渴，米 
饮下。菟丝强阴益阳，五味涩精生水，石莲精心止浊，山药利湿固脾，茯苓甘淡而渗，于补 
之中能泄肾邪也。〕 



<目录>收涩之剂

<篇名>治浊固本

属性：（丸）莲蕊须，砂仁连柏二苓俱。益智半夏同甘草，清热利湿固兼躯。〔固本之中，兼 
利湿热。莲须、黄连（炒）各二两，砂仁、黄柏、益智仁、半夏（姜制）、茯苓各一两，猪 
苓二两，甘草（炙）三钱。精浊多由湿热与痰，连、柏清热，二苓利湿，半夏除痰。湿热多 
由郁滞，砂、智利气，兼能固肾强脾。甘草补土和中，莲须则涩以止脱也。〕 



<目录>收涩之剂

<篇名>诃子散

属性：（东垣）用治寒泻，炮姜粟壳橘红也。〔诃子（煨）七分，炮姜六分，罂粟壳（去蒂蜜 
炙）、橘红各五分，末服。粟壳固肾涩肠，诃子收脱住泻，炮姜逐冷补阳，陈皮升阳调气。〕 
河间（诃子散）木香诃草连，仍用术芍煎汤下。〔诃子一两半（生煨），木香五钱，黄连三钱， 
甘草二钱，为末煎，白术白芍汤调服。久泻，以此止之，不止者，加入浓朴二钱。〕二方药 
异治略同，亦 



<目录>收涩之剂

<篇名>桑螵蛸散

属性：（寇宗 ）治便数，参苓龙骨同龟壳。菖蒲远志及当归，补肾宁心健忘觉。〔桑螵蛸（盐 
水炒）、茯苓（一用茯神）、龙骨（ ）、龟板（酥炙）、菖蒲（盐炒）、远志、当归等分，为 
末，临卧服二钱，人参汤下。治小便数而欠，补心虚，安神。虚则便数，故以人参、螵蛸补 
之；热则便欠，故以龟板滋之，当归润之。菖蒲、茯苓、远志，并能清心热而通心肾，使心 
行，则小肠之腑自宁也。〕真人养脏（汤，罗谦甫）诃粟壳，肉蔻当归桂木香。术芍参甘为 
涩剂，脱肛久痢早煎尝。〔诃子（面里裹煨）一两二钱，罂粟壳（去蒂蜜炙）三两六钱，肉 
豆蔻（面里裹煨）五钱，当归、白术（炒）、白芍（酒炒）、人参各六钱，木香二两四钱，桂 
八钱，生甘草一两八钱，每服四钱。脏寒甚加附子，一方无当归，一方有干姜。脱肛由于虚 
寒，参、术、甘草以补其虚，官桂、豆蔻以温其寒。木香调气，当归和血，芍药酸以收敛， 
诃子、粟壳涩以止脱。〕 



<目录>收涩之剂

<篇名>当归六黄

属性：（汤）治汗出，（醒而汗出曰自汗，寐而汗出曰盗汗。） 柏芩连生熟地。（当归、黄柏、 
黄连、黄芩、二地等分，黄 加倍。）泻火固表复滋阴，（汗由阴虚，归、地以滋其阴；汗由 
火扰，黄芩、柏、连以泻其火；汗由表虚，倍用黄 ，以固其表。）加麻黄根功更异。（李时 
珍曰∶麻黄根走表，能引诸药至卫分而固腠理。）或云此药太苦寒，胃弱气虚在所忌。 



<目录>收涩之剂

<篇名>柏子仁丸

属性：人参术，麦麸牡蛎麻黄根。再加半夏五味子，阴虚盗汗枣丸吞。〔柏子仁（炒研去油） 
二两，人参、白术、牡蛎（ ）、麻黄根、半夏、五味子各一两，麦麸五钱，枣肉丸，米饮 
下。心血虚则卧而汗即出，柏仁养心宁神，牡蛎、麦麸凉心收脱，五味敛汗，半夏燥湿，麻 
黄根专走肌表，引参、术以固卫气。〕 



<目录>收涩之剂

<篇名>阳虚自汗牡蛎散

属性：黄 浮麦麻黄根。〔牡蛎（ 研）、黄 、麻黄根各一钱，浮小麦百粒，煎。牡蛎、浮麦 
凉心止汗，黄 、麻黄根走肌表而固卫。〕扑法芎 牡蛎粉，（扑汗法∶白术、 本、川芎各 
二钱半，糯米粉两半，为末，袋盛，周身补之。）或将龙骨牡蛎扪。（龙骨、牡蛎为末，合糯 
米粉等分，亦可扑法。） 



<目录>

<篇名>杀虫之剂

属性：\x二首\x 



<目录>杀虫之剂

<篇名>乌梅丸

属性：（仲景）用细辛桂，人参附子椒姜继。黄连黄柏及当归，温脏安蛔寒厥剂。〔乌梅三百 
个（醋浸蒸），细辛、桂枝、附子（炮）、人参、黄柏各六两，黄连一斤，干姜十两，川椒（去 
汗），当归各四两，治伤寒厥阴证，寒厥吐蛔。虫得酸则伏，故用乌梅；得苦则安，故用连、 
柏 



<目录>杀虫之剂

<篇名>化虫

属性：（丸）鹤虱及使君，槟榔芜荑苦楝群，白矾胡粉糊丸服，肠胃诸虫永绝氛。〔槟榔、鹤 
虱、苦楝根（东引者）、胡粉（炒）各一两，使君子、芜荑各五钱，枯矾一钱半，面糊丸， 
亦可末服。数药皆杀虫之品，单服尚可治之，汇萃为丸，而虫焉有不死者乎！〕 



<目录>

<篇名>痈疡之剂

属性：\x六首、附方二\x 



<目录>痈疡之剂

<篇名>真人活命

属性：（饮）金银花，防芷归陈草节加。贝母天花兼乳没，穿山角刺酒煎嘉。〔金银花二钱， 
当归（酒洗）、陈皮（去白）各钱半，防风七分，白芷、甘草节、贝母、天花粉、乳香各一 
钱，没药五分，二味另研。候药熟，下皂角刺五分，穿山甲三大片（锉，蛤粉炒，去粉用）， 
好酒煎服，恣饮尽醉。忍冬、甘草散热解毒，痈疮圣药，花粉、贝母清痰降火，防风、白芷 
燥湿排脓，当归和血，陈皮行气，乳香托里护心，没药散瘀消肿，山甲、角刺透经络而溃坚， 
加酒以行药势也。〕一切痈疽能溃散，（已成者溃，未成者散。）溃后忌服用毋差。大黄便实 
可加使，铁器酸物勿沾牙。 



<目录>痈疡之剂

<篇名>金银花酒

属性：加甘草，奇疡恶毒皆能保。〔金银花五两（生者更佳），甘草一两，水煎一日一夜，服 
尽。〕护膜须用蜡矾丸，（黄蜡二两，白矾一两，溶化为丸，酒服十丸，加至百丸则有力，使 
毒不攻心。一方加雄黄，名雄矾丸，蛇咬尤宜服之。）二方均是疡科宝。 



<目录>痈疡之剂

<篇名>托里十补

属性：（散，即《局方》十宣散）参 芎，归桂白芷及防风。甘桔浓朴酒调服，痈疡脉弱赖之 
充。（人参、黄 、当归各二钱，川芎、桂心、白芷、防风、甘草、桔梗、浓朴各一钱，热 
酒调服。参、 补气，当归和血，甘草解毒，防风发表，浓朴散满，桂枝、桔梗排脓，表里 
气血交治，共成内托之功。） 



<目录>痈疡之剂

<篇名>托里温中

属性：（汤，孙彦和）姜附羌，茴木丁沉共四香。陈皮益智兼甘草，寒疡内陷呕泻良。（附子 
（炮）四钱，炮姜、羌活各三钱，木香钱半，茴香、丁香、沉香、益智仁、陈皮、甘草各二 
钱，加姜五片煎。治疮疡变寒内陷，心痞便溏，呃逆昏 。疡寒内陷，故用姜附温中助阳， 
羌活通关节，炙草益脾元，益智、丁、沉以止呃进食，茴、木、陈皮以散满除痞。此孙彦和 
治王伯禄臂疡，盛夏用此，亦舍时从证之变法也。） 



<目录>痈疡之剂

<篇名>托里定痛

属性：（汤）四物兼，（地黄、川芎、当归、白芍。）乳香没药桂心添。再加蜜炒罂粟壳，溃疡 
虚痛去如拈。（罂粟壳收涩，能止诸痛；四物活血，托里充肌。乳香能引毒瓦斯外出，不致内 
攻，，与没药并能消肿止痛。） 



<目录>痈疡之剂

<篇名>散肿溃坚

属性：（汤，东垣）知柏连，花粉黄芩龙胆宣。升柴翘葛兼甘桔，归芍棱莪昆布全。〔黄芩八 
钱半（酒炒半生用），知母、黄柏（酒炒）、花粉、胆草（酒炒）、桔梗、昆布各五钱，柴胡 
四钱，升麻、连翘、甘草（炙）、三棱（酒炒）、莪术（酒洗炒）各三钱，葛根、归尾（酒洗）、 
白芍（酒炒）各二钱，每服五、六钱，先浸后煎。连翘、升、葛解毒升阳，甘、桔、花粉排 
脓利膈，归、芍活血，昆布散痰，棱、莪破血行气，龙胆、知、柏、芩、连大泻诸经之火也。〕 



<目录>

<篇名>经产之剂

属性：\x十二首、附方二十二\x 
妇人诸病与男子同，惟行经妊娠，则不可以例治，故立经产一门。 



<目录>经产之剂

<篇名>海藏妊娠六合汤

属性：四物为君妙义长。（当归、地黄、川芎、白芍。）伤寒表虚地骨桂，（表虚自汗，发热恶 
寒，头痛脉浮，四物四两加桂枝、地骨皮各七钱，二药解肌实表，名表虚六合汤。）表实细 
辛兼麻黄。（头痛身热，无汗脉紧，四物四两加细辛、麻黄各五钱，二药温经发汗，名表实 
六合汤。）少阳柴胡黄芩入，（寒热胁痛，心烦喜呕，口苦脉弦，为少阳证。加柴胡解表，黄 
芩清里，名柴胡六合汤。）阳明石膏知母藏。（大热烦渴，脉大而长，为阳明证，加白虎汤清 
肺泻胃，名石膏六合汤。）小便不利加芩泻，（加茯苓、泽泻利水，名茯苓六合汤。）不眠黄 
芩栀子良。（汗下后不得眠，加黄芩、栀子养阴除烦，名栀子六合汤。）风湿防风与苍术， 
（兼风兼湿，肢节烦痛，心热脉浮，加防风搜风、苍术燥湿，名风湿六合汤。）发斑蕴毒升 
翘将。（下后不愈，蕴毒发斑如锦纹者，加升麻、连翘散火解毒，名升麻六合汤。）胎动血漏 
名胶艾，（伤寒汗下后，胎动漏血，加阿胶、艾叶养血安胎，名胶艾四物汤。）虚痞朴实颇相 
当。（胸满痞胀，加浓朴、枳实炒，散满消痞，名朴实六合汤。）脉沉寒厥亦桂附。（身冷拘 
急，腹痛脉沉，亦有不得已而加附子、肉桂散寒回阳者，名附子六合汤。）便秘蓄血桃仁黄。 
（大便秘，小便赤而脉实数，或膀胱蓄血，亦有加桃仁、大黄润燥通幽者，名大黄六合汤。） 
安胎养血先为主，余因各症细参详。后人法此治经水，过多过少别温凉。温六合汤加芩术， 
（加黄芩、白术治经水过多，黄芩抑阳，白术补脾，脾能统血。）色黑后期连附商。（加黄连 
清热，香附行气，名连附六合汤。）热六合汤栀连益，（加栀子、黄连治血热妄行。）寒六合 
汤加附姜。（加炮姜、附子治血海虚寒。）气六合汤加陈朴，（加陈皮、浓朴治气郁经阻。）风 
六合汤加艽羌。（加秦艽、羌活治血虚风痉。）此皆经产通用剂，说与时师好审量。 



<目录>经产之剂

<篇名>胶艾汤

属性：（《金匮》）中四物先，阿胶艾叶甘草全。（阿胶、川芎、甘草各二两，艾叶、当归各三 
两，芍药、地黄各四两，酒水煎，内阿胶烊化服。四物养血，阿胶补阴，艾叶补阳，甘草和 
胃，加酒行经。）妇人良方单胶艾，（亦名胶艾汤。）胎动血漏腹痛痊。胶艾四物加香附，（香 
附用童便、盐水、酒、醋各浸三日，炒。）方名妇宝（丹）调经专。 



<目录>经产之剂

<篇名>当归散

属性：（《金匮》）益妇人妊，术芍芎归及子芩。安胎养血宜常服，产后胎前功效深。（妇人怀 
妊，宜温服之，临盆易产，自无众疾。当归、川芎、芍药、黄芩各一斤，白术半斤，为末， 
酒调服。丹溪曰∶黄芩、白术，安胎之圣药。盖怀妊宜清热凉血，血不妄行则胎安。黄芩养 
阴退阳，能除胃热；白术补脾，亦除胃热。脾胃健则能化血养胎，自无半产胎动血漏之患也 
。） 



<目录>经产之剂

<篇名>黑神散

属性：（《局方》）中熟地黄，归芍甘草桂炮姜。蒲黄黑豆童便酒，消瘀下胎痛逆忘。〔瘀血攻 
冲则作痛，胞胎不下，亦由血滞不行。诸药各四两，黑豆（炒去皮）半斤，酒、童便合煎。 
熟地、归、芍润以濡血，蒲黄、黑豆滑以行血，黑姜、官桂热以动血，缓以甘草，散以童便， 
行 



<目录>经产之剂

<篇名>清魂散

属性：（《局方》）用泽兰叶，人参甘草川芎协。荆芥理血兼祛风，产中昏晕神魂帖。〔泽兰、 
人参、甘草（炙）各三分，川芎五分，荆芥一钱，酒调下。川芎、泽兰和血，人参、甘草补 
气。外感风邪，荆芥能疏血中之风。肝藏魂，故曰魂魂。〕 



<目录>经产之剂

<篇名>羚羊角散

属性：（《本事方》）杏薏仁，防独芎归又茯神。酸枣木香和甘草，子痫风中均回春。〔羚羊角 
屑一钱，杏仁、薏仁、防风、独活、川芎、当归、茯神、枣仁（炒）各五分，木香、甘草各 
二 
枣、茯以宁心神，芎、归以和血，杏仁、木香以利气，薏仁、甘草以调脾。〕 



<目录>经产之剂

<篇名>当归生姜羊肉汤

属性：（《金匮》），当归三两，生姜五两，羊肉一斤。产中腹痛褥劳匡。（产后发热，自汗身痛， 
名褥劳。腹痛者，瘀血未去，则新血自不生也。）亦有加入参 者，（气能生血。羊肉辛热， 
用气血之属以补气血，当归引入血分，生姜引入气分，以生新血。加参、 者，气血交补也。） 
千金四物甘桂姜。（《千金》羊肉汤，芎、归、芍、地、甘草、干姜、肉桂， 



<目录>经产之剂

<篇名>达生

属性：（散，丹溪。达，小羊也，取其易生）紫苏大腹皮，参术甘陈归芍随。再加葱叶黄杨 
脑，孕妇临盆先服之。〔大腹皮三钱，紫苏、人参、白术（土炒）、陈皮、当归（酒洗）、白 
芍（酒洗）各一钱，甘草（炙）三钱，青葱五叶，黄杨脑七个，煎。归、芍以益其血，参、 
术以补其气，陈、腹、苏、葱以疏其壅。不虚不滞，产自无难矣。〕若将川芎易白术，（名） 
紫苏饮子（严氏）子悬宜。（胎气不和，上冲心腹，名子悬。） 



<目录>经产之剂

<篇名>妊娠转胞参术饮

属性：（丹溪。转胞者，气血不足，或痰饮阻塞，胎为胞逼，压在一边，故脐下急痛，而小便 
或数或闭也。）芎芍当归熟地黄。炙草陈皮（留白）兼半夏，气升胎举自如常。（此即人参汤 
除茯苓，加陈皮、半夏以除痰，加姜煎。） 



<目录>经产之剂

<篇名>牡丹皮散

属性：（《妇人良方》）延胡索，归尾桂心赤芍药。牛膝棱莪酒水煎，气行瘀散血瘕削。（瘀血 
半煎。桂心、丹皮、赤芍、牛膝以行其血，三棱、莪术、归尾、延胡索兼行血中气滞、气中 
血滞，则结者散矣。） 



<目录>经产之剂

<篇名>固经丸

属性：（《妇人良方》）用龟板君，黄柏樗皮香附群。黄芩芍药酒丸服，漏下崩中色黑殷。〔治 
经多不止，色紫黑者，属热。龟板（炙）四两，黄柏（酒炒）、芍药（酒炒）各二两，樗皮 
（炒）、香附（童便浸炒），各两半，黄芩（酒炒）二两，酒丸。阴虚不能制胞络之火，故经 
多。龟板、芍药滋阴壮水，黄芩清上焦，黄柏泻下焦，香附辛以散郁，樗皮涩以收脱。〕 



<目录>经产之剂

<篇名>柏子仁丸

属性：（《良方》）熟地黄，牛膝续断泽兰芳。卷柏加之通血脉，经枯血少肾肝匡。〔柏子仁（去 
油）、牛膝（酒浸）、卷柏各五钱，熟地一两，续断、泽兰各三两，蜜丸，米饮下。经曰∶心 
气不得下降，则月事不来。柏子仁安神养心，熟地、续断、牛膝补肝益肾，泽兰、卷柏活血 
通经。〕 



<目录>

<篇名>附便用杂方

属性：\x三首\x 



<目录>附便用杂方

<篇名>望梅丸

属性：（ 庵）用盐梅肉，苏叶薄荷与柿霜。茶末麦冬糖共捣，旅行 服胜琼浆。〔盐梅肉四 
两，麦冬去心，薄荷叶（去梗）、柿霜、细茶各一两，紫苏叶（去梗）五钱，为极细末，白 
霜糖四两，共捣为丸，鸡子大。旅行带之，每含一丸，生津止渴，加参一两尤妙。〕 



<目录>附便用杂方

<篇名>骨灰固齿

属性：（牙散）猪羊骨，腊月腌成 研之。骨能补骨咸补肾，坚牙健啖老尤奇。（用腊月腌猪 
羊骨，火 ，细研，每晨擦牙，不可间断。至老而其效益彰，头上齿骨亦佳。） 



<目录>附便用杂方

<篇名>软脚散

属性：中芎芷防，细辛四味研如霜。轻撒鞋中行远道。足无针 汗皆香。（防风、白芷 
，川芎、细辛各二钱半，为末。行远路者，撒少许于鞋内，步履轻便，不生针 ，足汗皆香 
。） 



<目录>

<篇名>小儿稀痘方

属性：\x一首、附方三\x 



<目录>小儿稀痘方

<篇名>稀痘神

属性：（米以功）丹三种豆，粉草细末竹筒装。腊月厕中浸洗净，风干配入梅花良。丝瓜藤丝 
煎汤服，一年一次三年光。（用赤小豆、黑豆、绿豆、粉草各一两，细末，入竹筒中，削皮 
留节，凿孔入药，杉木塞紧，溶蜡封固，浸腊月厕中；一月取出，洗浸，风干。每药一两， 
腊月梅花片三钱，以雪中花片落地者，不着人手，以针刺取更妙。如急出用，入纸套中略烘 
即干。儿大者服一钱，小者五分，以霜后丝瓜藤上小藤丝煎汤，空腹服。忌荤腥十二日，解 
出黑粪为验。每年服一次，二次可稀，三次永不出矣。）又方蜜调忍冬末，（顾骧宇。）不住 
服之效亦强。（金银花为末，糖调，不住服之。）更有玄参菟丝子，（娄江王相公。）蜜丸如弹 
空心尝。白酒调化日二次，〔菟丝子半斤（酒浸二宿，煮干去皮），玄参四两，共为细末，蜜 
丸，弹子大，白酒调下，每日二次。〕或加犀麦生地黄。（又方加生地、麦冬四钱，犀角二两。） 
此皆验过稀痘法，为力简易免仓皇。 

